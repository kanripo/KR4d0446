# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:32.547800
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷四
<pb:KR4d0446_WYG_004-1a>¶
欽定四庫全書¶
　吳文正集巻四¶
　　　　　　　　　　　　　元　吳澄　撰¶
　　説¶
　　　無極太極説¶
太極者何曰道也道而稱之曰太極何也曰假借之辭¶
也道不可名也故假借可名之器以名之也以其天地¶
萬物之所共由也則名之曰道道者大路也以其條沠¶
<pb:KR4d0446_WYG_004-1b>¶
縷脉之微宻也則名之曰理理者五膚也皆假借而為¶
稱者也真實無妄曰誠全體自然曰天主宰造化曰帝¶
妙用不測曰神付與萬物曰命物受以生曰性得此性¶
曰徳具于心曰仁天地萬物之統㑹曰太極道也理也¶
誠也天也帝也神也命也性也徳也仁也太極也名雖¶
不同其實一也極屋棟之名也屋之脊檩曰棟就一屋¶
而言惟脊檩至高至上無以加之故曰極而凡物之統¶
會處因假借其義而名為極焉辰極皇極之類是也道¶
<pb:KR4d0446_WYG_004-2a>¶
者天地萬物之統㑹至尊至貴無以加者故亦假借屋棟之名¶
而稱之曰極也然則何以謂之太曰太之為言大之至甚也夫¶
屋極者屋棟為一屋之極而已辰極者北辰為天體之極而已¶
皇極者人君一身為天下衆人之極而已以至設官為民之極¶
京師為四方之極皆不過指一物一處而言也道者天地萬物¶
之極也雖假借極之一字強為稱號而曽何足以擬議其髣¶
髴㢤故又盡其辭而曰太極者盖曰此極乃甚大之極非若一¶
物一處之極然彼一物一䖏之極極之小者爾此天地萬物之極¶
<pb:KR4d0446_WYG_004-2b>¶
極之至大者也故曰太極邵子曰道為太極太祖問曰何物最¶
大答者道理最大其斯之謂與然則何以謂之無極曰道為天¶
地萬物之體而無體謂之太極而非有一物在一䖏可得而指¶
名之也故曰無極易曰神無方易無體詩曰上天之載無聲¶
無臭其斯之謂與然則無極而太極者何也曰屋極辰極皇極¶
民極四方之極凡物之號為極者皆有可得而指名者也是則¶
有所謂極也道也者無形無象無可執着雖稱曰極而¶
無所謂極也雖則無所謂極而實為天地萬物之極故曰無極¶
<pb:KR4d0446_WYG_004-3a>¶
而太極¶
　　　放心説¶
其體則道其用則神一真主宰萬化經綸夫如是心是¶
為太極或已放去所宜收也于名于利于色于味妄念¶
紛擾私意纒滯夫如是心是為劇賊或未放下不宜留¶
也不可以放還家即次者歟不可不放觧懸棄屣者歟¶
雖然放故不放不放故放二者相通而不相戾此學之¶
全知不放心不知放心二者相尚而不相同此學之偏¶
<pb:KR4d0446_WYG_004-3b>¶
虚豁豁地無毫髪累常惺惺法無湏㬰離其放不放如¶
是如是吾會其全以救其偏在吾可聖在彼可仙於乎¶
至矣安得起鄒叟䝉吏而與之言¶
　　　得一説贈傳道士¶
道家者流以一為基而帝之者無有也建之以常無有¶
主之以太一古之博大真人哉此莊氏所以賛其師無¶
有也者無名也天地之始也一也者有名也萬物之毋¶
也故曰道生一莊氏亦云泰初無名一之所起抱一抱¶
<pb:KR4d0446_WYG_004-4a>¶
此者也守一守此者也泊兮未兆淵兮不盈慈儉不先¶
為之寳濡弱謙下為之表抱之守之之方也雖然中央¶
渾沌之帝初未嘗視聼食息也七者鑿而一者離矣竅¶
開而竇塞竅閉而竇通至矣哉一之體乎妙矣哉一之¶
用乎正一師傳君以得一名其已得之歟他日觧后無¶
何有之鄉宻若無言相視一笑¶
　　　敬齋説¶
易書詩禮四經中言敬者非一訓釋家不過以敬為恭¶
<pb:KR4d0446_WYG_004-4b>¶
肅嚴莊祗慄戒慎之義至伊洛大儒始有主一無説之¶
説其高第弟子又謂敬者此心收歛而常惺惺也夫彼¶
異端者流于敬之一字葢不數數而其治心之法亦惟¶
收歛惺惺是務然則敬者聖學之要雖彼不能外也東¶
昌張侯汝弼敦厚詳審來為撫州推官余視其威儀察¶
其政事曰恭曰肅曰嚴曰莊曰祗曰慄曰戒曰慎侯其¶
有焉名其宴居之齋曰敬非虚也雖然敬之用甚大異¶
端者之成仙成佛而吾儒之為賢為聖以至于叅天地¶
<pb:KR4d0446_WYG_004-5a>¶
莫不由此侯其懋之哉昔衛武公年九十餘尚作抑戒¶
以自警一行一言兢兢惕惕詩人美之而尊之者曰睿¶
聖侯年七十矣而志不衰倦充其所到如武公可也人¶
美侯之徳将有嗣淇澳而詩者賢而聖聖而天一皆敬¶
之功其法自心起而非腐儒蹈襲之常談所可了也侯¶
其敬之哉¶
　　　素軒説¶
絲未染色曰素羔羊干旄之詩並託素絲以美其大夫¶
<pb:KR4d0446_WYG_004-5b>¶
之徳素也者不苟悦乎新以改乎其舊不外假乎文以¶
増乎其質素位而行唯君子能之夫不安其素而悦乎¶
新假乎文斯湏之榮不足以償其終身之羞者有之矣¶
余于杜子美白絲行之作所以毎三復焉而嘆其深得¶
國風之意也清江范亨自京師來稱太原白賁無咎之¶
賢皮溍亹亹為余道且言其以素名所居之軒余聞之¶
而驚異噫是殆庶乎其安其素者因為説素之義皮范¶
如京聞余説而喜請書以遺雖然白已仕皮將仕范未¶
<pb:KR4d0446_WYG_004-6a>¶
仕見賢而思與之齊一當以白君為師而于白絲行之¶
詩之意諷諸口識諸心其勿㤀不然可黄可黒固墨氏¶
之所悲也而况不為墨氏者乎¶
　　　致慤亭説¶
墓焉而體魄安廟焉而神魂聚人子之所以孝于其親¶
者二端而已何也人之生也神與體合而其死也神與¶
體離以其離而二也故于其可見而疑于無知者謹藏¶
之而不忍見其亡于其不可見而疑于有知者勤求之¶
<pb:KR4d0446_WYG_004-6b>¶
而如或見其存藏之而不忍見其亡塟之道也求之而¶
如或見其存祭之道也塟之日送形而往于墓塟之後¶
迎精而返于家方其迎精而返于家也一旬之内五祭¶
而不為數惟恐其未聚也及其除喪而遷于廟也一嵗¶
之内四祭而不敢䟽惟恐其或散也家有廟廟有主祭¶
之禮于家不于墓也墓也者親之體魄所藏而神魂之¶
聚不在是以時展省焉展省之禮非祭也近代所謂祭¶
者乃或隆于墓而畧于家夫伊川野祭古所深慨習俗¶
<pb:KR4d0446_WYG_004-7a>¶
之由來漸矣不有禮以稽其弊則雖豪傑之士亦且因¶
仍而莫之怪余嘗適野見車馬塞道士女盈盈于墟墓¶
之間少長咸集攀號悲泣彷彿初喪之哀未嘗不嘉其¶
孝誠之篤而亦不能不嘆夫古禮之冺也茌平梁潤之¶
篤于親者作亭墓側朝之聞人為扁曰致慤或者又引¶
祭義以發明之俾梁氏孝思悠然而不能已其言豈無¶
助哉雖然祭義所云皆廟祭之事非可施之墟墓間也¶
梁之子宜國子伴讀復請于予而予以古之正禮告禮¶
<pb:KR4d0446_WYG_004-7b>¶
有其義人之報本反始求之于有而不求之于無非逹¶
鬼神之情狀者未易語此京兆簫君曰為祠堂于所居¶
掲斯扁于齋室庶乎其可斯言也不亦善于禮矣夫¶
　　　静安堂説¶
静而安聖學之基也曽子授子思子思授孟子孟子之¶
後失其傳焉厯千五百年之久周子特起以主静為聖¶
人立人極之本上合大學静安之㫖然儒者莫究其用¶
功之何如也大學之静在有定周子之静在無欲知有¶
<pb:KR4d0446_WYG_004-8a>¶
定無欲之不二者于静之功思過半矣王府掌書何君¶
以静安名堂其友趙侯徴辭于予予葢有意乎曽思孟¶
周之傳學之四十餘年而未有分寸得也為之難言之¶
其敢易乎哉雖然諸葛丞相曰静以修身未寧静無以¶
致逺又曰學湏静也險躁則不能理性而莊生亦云寧¶
可以止遽立心處事惟寧毋躁是其所謂静安者乎此前¶
代賢相之所以行予就何君之所可及者而言非虚言¶
也如其言之虛也雖累千百言奚庸¶
<pb:KR4d0446_WYG_004-8b>¶
　　　静夀堂説¶
静静與曰否静夀與曰未請問曰静莫如山稽諸易山¶
艮象也艮時静時動曷嘗一于静哉山地之隆起者地¶
坤象也坤静翕動闢曷嘗一于静哉山塊然静雲雨不¶
作草木不生朽壤爾壤朽斯陁而奚夀焉夫人也如槁¶
木如死灰曰静可矣榦遂枯火遂滅曰夀可乎養生家¶
有言戸樞不蠧流水不冰日月之明不息則久豈必一¶
于静而後夀哉仁者静仁者夀人知夫子之所已言不¶
<pb:KR4d0446_WYG_004-9a>¶
知夫子之所未言武仁夫以静夀扁齋居余為發夫子¶
未發之藴仁在天地為元元無頃刻之不運貞下之元¶
静極之動也静根動動根静天地之機也天地之夀無¶
窮者以此人亦然體静而用動動賔而静主可相有¶
不可偏無故曰静而無動物也物也惡能夀静而無静¶
神也神也是以夀吾聞之周子云¶
　　　仁本堂説¶
天之為天也元而已人之為人也仁而已四序一元也¶
<pb:KR4d0446_WYG_004-9b>¶
五常一仁也人之有仁如木之有本木有本榦枝所由¶
生也人有仁萬善所由出也人而賊其仁猶木之戕其¶
本也木無本則其枝瘁而榦枯人不仁則其心死而身¶
雖生也奚取論語一書無非教人以求仁讀之而能知¶
之者鮮矣廬陵鄧熙學可以仁本名其堂大哉名乎夫¶
立是名者葢欲既其實也既其實者如之何體仁之體¶
敬為要用仁之用孝為首孩提之童無不愛親此良心¶
發見之最先者苟能充之四海皆春然仁人心也敬則¶
<pb:KR4d0446_WYG_004-10a>¶
存不敬則亡夫子之言仁以居處㳟執事敬語樊遲以¶
出門如見大賔使民如承大祭語仲弓于此實用其力¶
焉本其庶幾乎學可資質静重可與求仁者也其思所¶
以實斯堂之名哉¶
　　　中和堂説¶
吉水高根名讀書之所曰中和堂而問其説于予夫室¶
屋以居此身也豈必有其名哉倘或名之亦為是聲稱¶
焉爾豈必究其實哉根之名堂也不取他名而以中和¶
<pb:KR4d0446_WYG_004-10b>¶
名大哉名也根之意殆異于人乎中和二字見于子思¶
子書之首章葢以狀性之體擬誠之用也學而求諸性¶
情秦漢以下之儒所不知逮宋數大賢始及乎此而玩¶
繹其遺言踐修其實功者甚寥寥也大率漁獵博襍之¶
書以為愽飣餖浮淺之文以為工而已于性情之學其¶
孰留意根也因堂之名而有意究中和之實予也雖嘗¶
從事于斯然未易為子言之也姑就子所當入之門所¶
當由之路而言其槩然則如之何其必慎動于人所不¶
<pb:KR4d0446_WYG_004-11a>¶
見之處而不然則動應之宜如天氣之順畧無太温太¶
凉太寒太熱之忒情之用庶乎不乖其和矣静而有主¶
心不外馳以至于無時而不然則静定之極如地形之¶
正畧無少東少西少南少北之偏性之體庶乎不失其¶
中矣是其效也若其本則慎動在集義主静在持敬噫¶
此舉世儒者之所不肯為而根欲聞之乎予于是誦所¶
聞以告根字良友大父諱君轍宋登仕郎史館編校云¶
　　　收説㳺説(有序/)¶
<pb:KR4d0446_WYG_004-11b>¶
　收説者何遺番陽陳熙也㳺説者何亦遺番陽陳熙¶
　也作之者誰臨川吳澄也¶
延祐丁巳十有一月饒樂平陳熙來山中言其先世以¶
家所藏書悉上送官得賜號清白處士處士之孫慶厯¶
之間擢進士科卒大理寺丞致仕詩集中與范文正包¶
孝肅唐芥孫莘老諸公相往還仕進代不乏人熙之先¶
大父教授于家臨終嘱諸子謹收吾書熙之父遵考訓¶
扁讀書之堂曰收至熙之子生亦名之曰收收之一字¶
<pb:KR4d0446_WYG_004-12a>¶
既以名堂復以名子示不志也予謂農之力穡而穫謂¶
之收井之汲水而上謂之收農之收以供食也井之收¶
以供飲也書之為世用甚如六府之有穀五行之有水¶
也收之者豈無所用乎哉收而不知所以用是猶儲榖¶
于園倉貯水于瓶罌而不以食飲也然則用之將何如¶
在乎子孫善讀之而已矣讀而有所悟悟而有所得小¶
用之可以釣爵禄而榮其身而顯其親大用之可以躋¶
聖賢而澤被生民而道濟天下書之用如此收之者有¶
<pb:KR4d0446_WYG_004-12b>¶
期于後者也用之者有光于前者也有收之實遂有其¶
名有收之名必有其用故予于陳氏之有書也不徒嘉¶
于祖父之善于收而猶俟其子孫之善于用云作收説¶
古無㳺士也修于家舉于鄉仕不出邦域之内其窮而¶
不遇者以先覺而耕于野以良弼而築于岩苟非以幣¶
而三聘以夢而旁求則終身岩野而已矣孰肯以㳺為¶
事自王政衰陵夷至于春秋至于戰國生民塗炭孔孟¶
抱濟時之具而時不用聖賢不忍恝然忘天下于是乎¶
<pb:KR4d0446_WYG_004-13a>¶
厯聘環轍而當時潔身避世之士猶且非之倘無聖賢¶
救世之心而㳺焉則其非之也又當如之何哉七雄以¶
力相并吞冀得權謀術數之流不愛高爵厚禄以招致¶
㳺士㳺士因得大肆其意以傲世主然孟子比之妾婦¶
則其可賤甚矣漢晉隋唐以來逰者不得如戰國之盛¶
宋之季士或不利于科舉而㳺入事䑓諌則内外庶官¶
畏之出事牧伯則郡縣庶民畏之雖不能如戰國之士¶
立躋顯榮而挾其口舌中傷之毒亦可要重糈于人若¶
<pb:KR4d0446_WYG_004-13b>¶
夫㳺于今之世則異是上之人無所資乎爾下之人無¶
所畏乎爾于身既不可以驟升于財又不可以苟得叩¶
富兒門隨肥馬塵悲辛于殘盃冷炙之餘伺候公卿奔¶
走形勢僥倖于汚穢形辟之地不過如子美退之所云¶
其可哀也夫而好逰者諉曰吾之逰非以蘄名非以干¶
利將以為學焉爾是大不然夫古之謂逰學者不逺千里¶
從師問道也葢如孔子者天下一人而已故逺近翕然¶
宗之如百川之赴海世無孔子其孰可師如欲為學私¶
<pb:KR4d0446_WYG_004-14a>¶
淑艾于古聖遺言可也不求之于此而求之于逰悵悵¶
欲何之乎司馬子長世掌文史父子授受而負傑然不¶
覊之才雖使終身不出門户亦自有此雄徤之筆豈得¶
于逰哉謂子長因逰而有史者謬也信其説者惑也樂¶
平陳氏家世收書而熙也氣清才俊可以得志于今進¶
之可以尚志于古將逰于四方予勸之息逰而歸讀祖¶
父所收之書作逰説¶
　　　願學齋説¶
<pb:KR4d0446_WYG_004-14b>¶
宜黄鄒聖任少日嘗受學于予其從弟之子世賢學儒¶
而旁通醫家之説名其齋曰願學以諗于予予曰醫之¶
學雖有高下淺深然一是以濟人為務無他術也儒之¶
學則不然昔魯號多儒徧國中皆儒服而逹者笑之以¶
為魯國之儒一人耳曷謂多哉予觀夫子誨子夏已有¶
君子儒小人儒之分而近世大儒直指記誦辭章為俗¶
儒然則儒之名一而儒之實甚不一也豈可槩謂之儒¶
而不謹所擇乎今之願學者所願何學所學何如試自¶
<pb:KR4d0446_WYG_004-15a>¶
擇焉倘或告予當必有以相長也¶
　　　仁夀堂説¶
仁者夀非聖人之言乎天地生物之心曰仁惟天地之¶
夀最久聖人之仁如天地亦惟上古聖人之夀最久人¶
所稟受有萬不齊豈能人人如聖人之仁哉夫人之全¶
徳固未易全然禮儀三百威儀三千無一而非仁者得¶
三百三千之一亦可謂仁則亦可得夀矣予嘗執此觀¶
天下之人凡氣之温和者夀質之慈良者夀量之寛洪¶
<pb:KR4d0446_WYG_004-15b>¶
者夀貎之重厚者夀言之簡黙者夀盖温和也慈良也¶
寛洪也重厚也簡黙也皆仁之一端其夀之長决非猛¶
厲殘忍褊狹輕薄淺躁者之所能及也合陽杜翁年八¶
十有二而夀數正未艾一鄉稱善人名其所居之堂為¶
仁夀予雖不識翁之靣其必温和者與其必慈良者與¶
其必寛洪而重厚且簡黙者與五者有其一已宜夀况¶
或有其二三四五乎至治三年秋識翁之子輝卿于京¶
師獲見時賢所贈仁夀堂記諸作于是推仁者夀之理¶
<pb:KR4d0446_WYG_004-16a>¶
而為之説以附焉¶
　　　誠求堂説¶
醫家之術視其説聼其聲問其食味切其動脉以知人¶
之病而小兒醫乃不盡然男未齠女未齓一呼吸間脉¶
八九至而脉未可切也口不能自言其所嗜而味不可¶
問也脈未可切味不可問則聼聲視色而已辨啼有訣¶
相靣有圖審其聲若何察其色若何而名其病之為何¶
病其方之所載其師之所傳有成説有定法的確可驗¶
<pb:KR4d0446_WYG_004-16b>¶
而毫釐靡差凡學醫者類能之故嬰兒雖不能言而其¶
病洞然于醫者之耳目此無他醫之術然也母之育子¶
平日曷嘗習知醫家審聲察色之術哉然因其啼笑于¶
外而輒能揣度其中何也愛子之心真實懇切而求其¶
所苦所欲者以誠也誠可以感神明貫金石誠于捕魚¶
雖厚冰可卧而開誠于畏虎雖堅石可射而入豈有慈¶
毋之誠而不能測識其子之意彼不通醫術而誠之所¶
求能若是况醫有其術又有其誠寧不百求而百中乎¶
<pb:KR4d0446_WYG_004-17a>¶
其或有醫術之醫而反不若無醫術之毋誠與不誠之¶
異也夫醫之于人子一如毋之于已子而後可謂之誠¶
求求而有所覬則重用其心而昏求而無所利則輕用¶
其心而怠求而自恃其能則處之以易而忽或昏焉或¶
怠焉或忽也俱不誠也噫醫者人之司命也而可不誠¶
也耶廬陵曽仲謙儒流而通醫術其術不止小兒醫也¶
若扁鵲然隨所在而顯一伎人以誠求二字號其貯藥¶
之堂葢取大學如保赤子之義噫仲謙豈特于赤子之¶
<pb:KR4d0446_WYG_004-17b>¶
病而誠求之若丈夫若婦人苟有所治無所不用其誠¶
也誠也者聖神之用心也醫家亦以聞聲而知之為聖¶
望色而知之為神行醫家所為聖神者之術而求之以¶
儒家所謂聖神者之心仲謙之醫詎可與族醫同日而¶
論哉¶
　¶
　¶
　吳文正集巻四¶
