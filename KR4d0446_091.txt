# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:34.288903
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷九十一
<pb:KR4d0446_WYG_091-1a>¶
欽定四庫全書¶
　呉文正集巻九十一¶
　　　　　　　　　　　　　元　呉澄　撰¶
　　韻語(五言四句/)¶
　　　感興詩(二十五首/)¶
　　　至元丁亥自京師囬舟中寄子昻及在朝諸公¶
圓氣直似専方形翕還闢眇眇血肉身中立名三極¶
　　　又¶
<pb:KR4d0446_WYG_091-1b>¶
天運比日舒月行比日徐舒縮生嵗差徐疾成閠餘¶
　　　又¶
岱霍嵩華恒濟淮江河海昆侖歸虗谷萬山萬水㑹¶
　　　又¶
氣火血脉水骨金毛髪木五行皆有土四物載於肉¶
　　　又¶
馬圖龜文書麟獲鳯不至萬世炳文明四靈兆開閉¶
　　　又¶
<pb:KR4d0446_WYG_091-2a>¶
洪流啓三聖烈炤顯六籍世間土水偶不度水火厄¶
　　　又¶
先天竟岐周古文起東晋四家一孤行五傳三難信¶
　　　又¶
冀北盛堯禹雍西大文武洙泗東極天舂陵南教祖¶
　　　又¶
臨川&KR1667;徑不新安循堂序本堂近定慧末失堕訓誥¶
　　　又¶
<pb:KR4d0446_WYG_091-2b>¶
新安窮格功臨川脩省處三人有我師况此衆父父¶
　　　又¶
老&KR0389;南國學西出流沙外釋迦西方来南入閻浮界¶
　　　又¶
老氏巧處事任術以為理釋氏嚴治心絶物以勝已¶
　　　又¶
墨翟名宗禹楊朱實師老本主雖不同一是畔吾道¶
　　　又¶
<pb:KR4d0446_WYG_091-3a>¶
長氏原道篇董生正誼語唐宋千年間㣲子吾誰與¶
　　　又¶
周詩三百餘楚騷二十五自從蘓李来萬變莫能古¶
　　　又¶
周召分方伯酇留著世家西山二子薇東陵故侯𤓰¶
　　　又¶
子房為韓心孔明興漢事三代以後人卓偉表萬世¶
　　　又¶
<pb:KR4d0446_WYG_091-3b>¶
楊雄莾大夫陶潜晋處士男兒百嵗中盖棺事乃已¶
　　　又¶
批導郤窽際出入齊泊中觧牛與蹈水萬理一道同¶
　　　又¶
千金屠龍技百金不龜樂一壺濟中流五石嘆濩落¶
　　　又¶
漢皇棄梁傳鄭公負唐帝君臣際㑹難禮樂竟淪廢¶
　　　又¶
<pb:KR4d0446_WYG_091-4a>¶
箕疇八政目末師首食貨井田封建後此事如何可¶
　　　又¶
踰濟巢鴝鵒入洛啼杜鵑大事可知已禽鳥得氣先¶
　　　又¶
元后宅土中神皇主天下書傳三千年未有如此者¶
　　　又¶
風前白浪惡雨後黄流渾公無渡河去天未喪斯文¶
　　　題諸葛武侯畫像¶
<pb:KR4d0446_WYG_091-4b>¶
含嘯沔陽春孫曹不敢臣若無三顧主何地着斯人¶
　　　題陶淵明畫像¶
凄凉義熈後沈痛永初元天闊目無力相隨酒一尊¶
　　　䟦畫歸去来辭¶
當時歸去意難與世人知未信千年後能知有畫師¶
　　　題伏生授書圖(有跋/)¶
先漢今文古後晋古文今若論伏氏功遺像當鑄金¶
　嗚呼天未泯絶帝王之制故憗遺此老以至此時也¶
<pb:KR4d0446_WYG_091-5a>¶
　女子亦有功焉書二十八後析為一十三竒倔難讀¶
　或謂女子口授時濟南潁川語異錯以巳意屬讀而¶
　失其真嗚呼竒倔古書體也錯何尤晋隋間古文二¶
　十五篇出從順如今人語非若伏生書竒倔矣識者¶
　議其功罪於錯為何如哉烏乎是固未易為淺見寡¶
　聞道也安得起呉材老朱仲晦于九原¶
　　　題馬義望雲閣¶
望雲空想憶愛日莫蹉跎游子歸與未吾親念若何¶
<pb:KR4d0446_WYG_091-5b>¶
　　題髙節婦詩巻¶
桃李盛芳年貞心不二天如何丈夫軰大節少能全¶
　　　徐節婦秘氏詩(二首/)¶
婦徳貞從一鄘風首柏舟卓哉徐氏母磐石屹中流¶
　　　又¶
家無丹穴利誰與築懐清一二文儒士依稀説姓名¶
　　　題漁舟風雨圖¶
簔笠寒颼颼一篙背拳曲有人方醉眠酒醒失茅屋¶
<pb:KR4d0446_WYG_091-6a>¶
　　　題張鶴溪萬里風行巻¶
忽逢萬里風吹上一隻鶴臨川故鄉溪悠悠水如昨¶
　　　題琴士戴天聲贈言¶
耳未聞其琴而已知其音目未見其人盖巳知其心¶
　　　題王明逺筆¶
齊銳久如新文埸䇿上勲誰言斗邑小有此管城君¶
　　　題雙頭菊¶
天下無雙士風流靖節翁如何名利域有此兩心同¶
<pb:KR4d0446_WYG_091-6b>¶
　　　清隠軒(為梅泉毛使君題/)¶
氷雪凈無塵風波澹不起眼中世縁斷踈影在淺水¶
　　　題雙鵲圖¶
寒夜鬼車飛雙栖寄一枝不逢晴曉語誰信觧先知¶
　　　蘆鴈¶
飛噭逐西東亂投蘆葦叢若無稲梁意雲外附㝠鴻¶
　　　題姚竹居畫巻¶
竹居昔過此荏苒三十春此畫今到眼見竹不見人¶
<pb:KR4d0446_WYG_091-7a>¶
　　　題陳舜卿龍頭¶
龍有真有畫畫無真無假畵好即為真題字從渠冩¶
　　　月鏡相面兼揣骨¶
見面未見骨逢人工揣摩㑹湏能照膽此鏡不湏磨¶
　　　贈野碧葉相士¶
野客雙瞳碧一如秋月明九淵深莫測容或有潜形¶
　　　蘭意為艾生賦(甲子三日/)¶
古来十二操魯叟意誰傳不采又何怨幽芳祗自妍¶
<pb:KR4d0446_WYG_091-7b>¶
　　　畫&KR0400;¶
前者據石安後者攀枝危安危两不知抱子相與嬉¶
　　　題楊妃病齒圖¶
齒痛自顰睂君王亦不怡此癡如早割何待馬嵬時¶
　　　玉田詩為詹道士作¶
一寸虗閑地中含渾沌天誰能剪荊棘日暖自生煙¶
　　　送洪士芳逰廬山¶
匡廬萬仞立今古㡬人逰更豁空中眼湏登最上頭¶
<pb:KR4d0446_WYG_091-8a>¶
　　　題金牛供佛圖¶
憐汝山中苦殷勤飯一盂阿誰知飯味汝意亦憐渠¶
　¶
　¶
　¶
　¶
　¶
　¶
<pb:KR4d0446_WYG_091-8b>¶
　¶
　¶
　¶
　¶
　¶
　¶
　¶
　呉文正集巻九十一¶
