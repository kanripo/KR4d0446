# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:34.467795
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷九十八
<pb:KR4d0446_WYG_098-1a>¶
欽定四庫全書¶
　呉文正集巻九十八¶
　　　　　　　　　　　　　元　吳澄　撰¶
　　韻語(七言古風/)¶
　　　雪谷早行為張允中作¶
路絶人蹤失闗隘槎枒老樹森矛介兩間寥廓凈無塵¶
誰剪天花遍飛灑風絮當頭零亂舞兹遊浪説平生快¶
蹇駑瘦骨真耐寒踏破鴻䝉新色界應不是竒模李常¶
<pb:KR4d0446_WYG_098-1b>¶
侍夜發文城薄淮蔡又不是直諫韓侍郎逺謫潮陽出¶
秦塞靣梨凍帖䯸&KR0008;銀何事催君早行邁君不見古昔¶
閉門僵卧人高似㶚橋驢背償詩債¶
　　　贈道士劉季榮(并序/)¶
　　　　白鶴觀道士劉季榮號清真師生平以能碁¶
　　　　遊四方諸名公莫不敬禮攜其所得贈言示¶
　　　　予就徼予作師既老且貧又無法嗣若有不¶
　　　　釋然者為賦長句以開解之時予移疾客劒¶
<pb:KR4d0446_WYG_098-2a>¶
　　　　江寓清都觀¶
清真劉師八十一行脚一萬四千日鶴身七尺臞而長¶
鶻眼雙明黒如漆盛年狡獪稱善奕覆下百子無一失¶
貴人逹官爭出迎鉅軸褒辭總名筆老來歸卧呉臯濆¶
蜜房春富飄餘芬吾師掩鼻自顧影齒牙半落舌空存¶
師曽一局春幾度底用厭厭怨遲暮筭盡輸贏秪自誤¶
阿誰悟得碁中趣一枰白黒都収去試問虧成在何處¶
此碁不分三伯六十路只是中間路當其無處詳識¶
<pb:KR4d0446_WYG_098-2b>¶
取¶
　　　極高明亭¶
空中玲瓏八靣忩虚境純白開天光山河幻影障不得¶
秋毫歴歴洞八荒大鵬凌摩九萬里九萬里下俱莽蒼¶
彼哉坐井窺管者鴟鵂夜撮搶揄枋向來東極産素王¶
嘗登泰嶽俯下方雙輪日月萬古照盲者不識庸何傷¶
人人具此上下四方眼請為拂拭聖孫心鏡三十有三¶
章¶
<pb:KR4d0446_WYG_098-3a>¶
　　　郭司令歸壽母¶
及親三釜亦云樂違親千里寧不惡養志雖分孺慕癡¶
愛日宜逮春暉時郭家弟兄好男兒辭官歸來壽庭闈¶
慈顔歡笑引滿飲幾年兒去今朝歸¶
　　　題東坡古木圖¶
當年眉山孕三蘇曽聞眉山草木枯長公拈筆作仙戱¶
老木槎枒動春意信知造化在公手一轉豪端活枯朽此¶
木一春一秋一千年與公雄文峭字永久同流傳¶
<pb:KR4d0446_WYG_098-3b>¶
　　　次韻楊司業¶
春夏華榮變衰歇頹飈刮肌山露骨騷人望秋悲泬寥¶
忽見小春梅蕋發頓然喜氣排寒冬不管天令嚴鈇鉞¶
古來蹈道如蹈水與汨與齊偕出没坐中白晝對羲皇¶
門外黄埃自城闕只憐郭樸註蟲魚或誤蔡謨啖蜞&KR1209;¶
爭似㝠㝠雲翼逺靜看滑滑霜蹄蹶公桑十畝邇洙泗¶
我菊一區連楚越懸知真樂在曲肱到處扁舟堪散髪¶
我能振袂從公遊分我南溪半風月¶
<pb:KR4d0446_WYG_098-4a>¶
　　　題劉秘書贈劉徳明字説後¶
劉仙校書天禄閣宦情一似晴雲薄三載歸來鬚漆黒¶
高談空中響雷雹楊子江邊槐柳濃散髪薫風小盤礴¶
笑傲月林清絶處忩户重重啓闗鑰吾家先生此行窝¶
歸夢未須繞衡霍枕中鴻寶我秘書驚倒伊人得家學¶
贈言朂汝明徳明三百明珠光錯落夜深持向月下讀¶
林外䕫&KR0008;千里却不要青藜太乙燈自有萬丈流輝照¶
寥廓¶
<pb:KR4d0446_WYG_098-4b>¶
　　　題羅漢過海圖¶
阿誰解衣盤礴臝作此中乗第一果等閑地獄駭屠沽¶
如許風波無不可巨境彌天靈怪百現前幻境元非我¶
騰踏逍遥容易去只有虚空無障裹般若岸金剛山超¶
登只在霎時間為吾説與諸尊者更有海門闗外闗¶
　　　奉還師授小藁¶
張家弟兄真真難天才患多不患慳好詩一百三十首¶
高人擬刪不可刪聫篇累句採摘出奚止窺豹見一斑¶
<pb:KR4d0446_WYG_098-5a>¶
丹霞皓月浸秋水青烟緑樹明春山神情飄飄已天外¶
蹤跡落落猶人間如何塵中著此客問駒吾欲叩九闗¶
　　　雪峯歌為傅繼先作¶
廬山幾千仞嵽嵲上有五老仙人餐玉屑玉屑多多餐¶
不盡抛撒漫空舞霏雪幻成瀛海五神山不假白銀作¶
宫闕玉清真境無色界俯視人間俱蠓蠛三冬𤣥𤣥獨¶
皓皓掩蓋羣汚同一潔從渠下土訝高寒美酒小兒夸¶
煖熱頗聞廬峯景萬變麗日融春秋霽月亦有烟霞雲¶
<pb:KR4d0446_WYG_098-5b>¶
雨風唯有雪天最竒絶君不見西蜀雪山半年凝不化¶
豈識敏手神機弄詼譎又不見東維箕尾百世留餘光¶
來此偷取五老仙人餐玉訣雪中峯頂揖老仙呵手一¶
笑何年别¶
　　　壽劉承㫖(并序/)¶
　　　　唯齋先生年登八袠舊有江西呉澄寄詩為¶
　　　　壽¶
去嵗公年七十九我共羣賢祝公壽今年公夀八十齊¶
<pb:KR4d0446_WYG_098-6a>¶
我已還家在江右江右望公五千里坐憇音容如尺咫¶
我公歴遍翰苑官八袠堂堂老承㫖公家壽域極天峻¶
彌仰彌高世増累公前我後許躋攀梯級已成因舊壘¶
公今具足五福疇我更期公百不憂蟠桃豈待三千嵗¶
夜夢僊娥薦石榴¶
　　　湖口阻風登江磯山觀濤¶
狂風吹入渾欲倒瑟瑟寒聲動秋草捫蘿徑上磯頭山¶
萬頃江湖波浩𣺌怒鱗雲鬛奔騰來眩目快心千様好¶
<pb:KR4d0446_WYG_098-6b>¶
向曽觀海難為觀回首匡廬青未了𤣥雲作㡌深䝉頭¶
五老藏昻元不老何時月夜水鏡凈漭蕩登虚納蒼昊¶
著我峯尖伴老人生看海東紅日杲¶
　　　輔夫人慶八十詩¶
任南夫人八十嵗視明聴聰徳温恵子佐大梁丞相府¶
孫分千里諸侯寄聫翩采服梅風暄阿孫拜後子拜前¶
一時慶事實希有此慶流衍端有先任南公如朱絲絃¶
平反十九人不寃高門車馬固餘事福報泉湧來源源¶
<pb:KR4d0446_WYG_098-7a>¶
宰屬瑚璉白玉堂州君蘭茁初春芳天然徳器家之寶¶
未論品秩袍笏光太常序筆煥瓊玖翰林李家詩老手¶
盛事喧喧閭里傳傳之他日鄉青編我曽有堂號三樂¶
人羡人誇難强學如今回顧只潸然畢竟蹄豚盃酒祝¶
穰田多公一門母賢子賢孫又賢賢徳所萃天所憐天¶
所憐慶綿綿年年此日開壽筵從今八十可至八百更¶
八千¶
　　　題劒池驛樓詩舊日寶氣亭今撤而為樓¶
<pb:KR4d0446_WYG_098-7b>¶
雙龍飛去已千年斗間紫氣夜黯然却今徃徃來來客¶
坐閲朝朝暮暮船天地與亭俱傳舍舊毁新成更代謝¶
舊亭不見見新樓新樓誰作今州侯州侯温温廊廟姿¶
三年涖政民不威政成遺恵及賓旅又與江山發新趣¶
昔舊今新新復舊劉郎去後何人冑樓新樓舊謾勞心¶
江光山色只如今著我憑闌觀水逝遊目兩間尋寶氣¶
猗嗟世上無張雷有鋏莫彈歸去來¶
　　　題女真調馬圖¶
<pb:KR4d0446_WYG_098-8a>¶
此是女真調馬圖百年盛氣豪中區後來更有精彊者¶
覽圖撫事増嘻吁上古神龍負圖出豈必驅除須此物¶
誰其却之服糞車欲畫此時無此筆¶
　　　次韻蘭谷東寄¶
子行過此不少屬翩然一葉東下舟聞之追及鄧林觀¶
望極黄洲洲外洲觀邊得憇皮氏館出子詩句談因由¶
五峯新月曲如鈎同觀有客可人不早還赴我避暑約¶
約到仰山山頂頭¶
<pb:KR4d0446_WYG_098-8b>¶
　　　次韻玉清避暑(二首/)¶
㕓西水北有佳處五月六月泠泠風移将上界清凈下¶
豈為塵世熱惱同若人睡厭黄琉璃曉夢驚走紅守宫¶
起來忽忽動逸興倒指疇昔閑過從相邀采真無何境¶
㗳然熟視誰長雄談邊了悟蟬脱殻區中局促鳥在籠¶
盃行笑語各忘倦西景徐射寶藏東歸來賸帶煙霞馥¶
一眉初月浮高空新詩追紀昨遊勝泉思湧出清無窮¶
善觀慙我非李子世業早已荒壽夢况加白雪不易和¶
<pb:KR4d0446_WYG_098-9a>¶
欲待他日不匆匆坐間政爾揮白羽門外又報來青童¶
和篇兩地一時至燦燦星斗羅璇穹旋温鑊湯抽繭緒¶
陡覺平陸生竒峰擬代移文謝幕府且巻片玉還氷翁¶
　　　又¶
至人逍遥隘八極九萬里外凌剛風山林果佳亦可愛¶
隅于互答萬不同塵囂近市那得此清冷幸有仙聖宫¶
炎天赤日汗如㵼美人邀我閑遊從凉風䬃䬃披襟受¶
誰與宋玉論雌雄飲酣頗厭斜照入上訢欲借輕雲籠¶
<pb:KR4d0446_WYG_098-9b>¶
晡時主客各散去水南水北分西東繞纒竟墮綺語業¶
轉頭未遣諸有空碧梧公子逞秀媚紅蓮幕賓欺寒窮¶
小心肯甘示晉弱大膽一噱吞楚夢綉段贈酬一至再¶
錦囊馳逓遽更匆我才拆襪線苦短如彼采木山已童¶
倦鶴低摧合鳴喙有時嘹亮聲振空詩成滿意手自舞¶
漸覺黄㸃森眉峯數莖髭白撚未斷覽鏡依舊皤然翁¶
　　　張道人開華蓋山路¶
我家紫𤣥洞天前仰視天與山相連羊腸詰曲石犖确¶
<pb:KR4d0446_WYG_098-10a>¶
每欲飛上愁攀縁道人可是堅願力開闢大道坦坦然¶
一躋從此出世外著我直透崑崙巔浮㳺握手筦爾笑¶
與子别去何千年¶
　　　和王講師食官長吉州俸米飯長句¶
公不見鄭老襟期人未知杜陵野客道是真吾師豈嫌¶
官冷飯不足令人傳播坎軻詩又不見王子求僊未當¶
癡餐松啖栢自可永不饑得浮邱公接引去吹笙大醉¶
真絶竒如何白須黧頰黄塵裏閩山千里趨江湄恠事¶
<pb:KR4d0446_WYG_098-10b>¶
怪事一怪之有鉢誰為先生持先生筦爾笑余陋天涯¶
海角只此藤一枝片雲孤鶴任飛去雙轂雙履不要推¶
挽不要提逢人得醉且共醉烏論行藏久速宜不宜主¶
人肯與飯一匙可三千載不語離吉州米價何足問東¶
廣等處皆當為吾發運充度支我笑先生太貪饞何異¶
啼呌索飯兒假饒便便經笥作飯袋舍衛大城千百十¶
衆一食無猜疑瀾翻三十二句偈不肯割捨一飯恩愛¶
将報誰先生㣲笑面壁西答云未可三十二相觀如來¶
<pb:KR4d0446_WYG_098-11a>¶
吾言元非真語實語者觀吾要在大寐不食無言時¶
　　　題柴氏悦親堂圖¶
柴宗貴戚昔嬋嫣有后有帝已越三百年柴氏孝行今¶
延縁有圖有詩又越三十年貴戚幾時降為庶孝行百¶
世芳猶傳與圖歌詩悉畵草木腐惟有彛性不泯長終¶
天晩周何啻一千五百載至今人慕參與騫後來史書¶
亦立孝行傳柴家子孫孫子尚勉旃¶
　　　詩十二韻留别治書相公干轉呈中丞相公¶
<pb:KR4d0446_WYG_098-11b>¶
昔年曽在京華見此日江干重㑹面天然粹美金玉相¶
學力逾深筆逾健帝分清廟瑚璉器徃正南疆十司憲¶
敬從厥長猶父兄協比乃僚等朋援務存大體已嚴重¶
肯作小才須燿炫沉思聖代設官意普愛遐陬若畿甸¶
為恐螟蟊害嘉穀年年遣使巡行遍龔黄卓魯不多得¶
期扇廉風滿州縣云胡百川漲渾流宋子齊姜亦倡賤¶
閭閻耳目駭視聞何道能令習丕變一時栢府俱正人¶
潜運化鈞速郵傳外垣執法終夜明北望紫㣲遥睠睠¶
<pb:KR4d0446_WYG_098-12a>¶
　　　曽君希轍以道法遊諸方徴予賦詩¶
神僊方伎曽聞語道術根源誰作古靜守元神非寂照¶
動驅祖氣因想取認将平地是煙霞變幻晴天忽雷雨¶
有符坐制物魅伏勿藥立看民病愈嗟我侗顓殊未解¶
多君狡獪能如許侍宸靈素今逺矣好徃諸方鳴法鼓¶
　　　玉宵詩贈玉成教諭¶
玉宵山人通身酒淋漓醉墨龍蛇走偶然山邊行一匝¶
攬取雲煙十之九如何止分山半截不謂此山可全有¶
<pb:KR4d0446_WYG_098-12b>¶
歸來小立象山巔俯視羣山俱培塿¶
　　　八駿圖¶
隂山鐡騎千千匹雨鬛霜蹄神鬼出風馳雲合暗中州¶
蹂盡東賓西餞日豈皆騕褭與蜚黄拓土開基功第一¶
忽於紙上見八駿穆滿所乗最超逸如今已死骨亦朽¶
漫向毫端想毛質當時造御天上藝僅到瑶池王母室¶
暮雪霏霏黄竹歌日行三萬竟如何逢時莫問才高下¶
只與論功孰少多¶
<pb:KR4d0446_WYG_098-13a>¶
　　　題玉霄贈西山胡氏筆工¶
醉滕用筆晞顛張醉餘得意非風狂固知筆貴鋒中藏¶
胡家洪筆耐似杭工書者聞吾未試因是是之誰敢訾¶
一望茶坊酒肆中壁上家家玉霄字¶
　　　贈冩真劉壽翁¶
黄洲橋邊倜儻人號曰相山劉寫真眼前名士描貎遍¶
亦及中林麋鹿身生來自揆形相惡赤凖高顴面如削¶
武夷擢舟歌九曲洛社深衣園獨樂人言相似我言非¶
<pb:KR4d0446_WYG_098-13b>¶
只合㓜輿置巖壑可憐筆墨誤㸃染彊使垂紳望臺閣¶
聖恩天廣覆羣臣百年勲閥長如新誰將子上南薫殿¶
為冩褒鄂光麒麟¶
　　　龜室(并序/)¶
　　　　天久不雨人家沼中水竭泥燥見一龜朝夕¶
　　　　避日無可藏伏隱蔽之所命童甃甓為室以¶
　　　　居之¶
嗟汝至靈物見汝亦可憐曵尾汙泥中爆背枯池邊朝¶
<pb:KR4d0446_WYG_098-14a>¶
晝暮夜露甲殻勃窣蹣跚侔郭索西徙東遷避炎熇旋¶
遶不停周四角既無清冷之水可洗濯又無虵蟺之穴¶
可寄託幸不遭豫且傷不逢孔愉戕我今命童奴甃甓作¶
爾居非如楚相穿窟室聊似豳公壘陶復嘉汝不與雞¶
鶩爭啄粟嘉汝不與豺虎爭噉肉日精月華自可實汝¶
腹何營何求自可安此屋豈須蓮葉然後出遊息豈必¶
蓍叢然後入藏伏慎勿輕易泄靈智預人家國禍福事¶
將府汝以山藻之節棁將襲汝以廟堂之巾笥與其君¶
<pb:KR4d0446_WYG_098-14b>¶
王所寶榮且貴孰若野人所坑辱且棄嗟汝靈智誰可¶
同能與汝友惟神龍偶然行雨凌太空還當與汝相守¶
壽等天地無終窮¶
　　　送里中星禽人徃東廣省兄¶
蛟龍變莫測虎豹文且威昻然馬牛大蕞爾蚓蝠㣲是¶
何區區者而盡化化機猿鶴沙蟲果類應百千萬種未¶
可幾吾嘗問天天不語惟見碧空夜夜流清暉里中斯¶
人傳秘妙形形象象四面圍所安林藪悉羅罩洞視情¶
<pb:KR4d0446_WYG_098-15a>¶
性兼瘠肥敢將物賤擬人貴謂有百是無一非擔頭擔¶
術庾嶺去廣蛇潜蟄江燕歸難兄執筆司福禍萬命懸¶
寄一手揮二十八禽休細辯好在天際脊令鴻鴈飛¶
　　　壽王講師¶
欲雪未雪雲黯黑不知此日神僊謫桃實今經幾度紅¶
梅花仍似當年白厭向閩山食荔蕉喜來江浦訪鸞簫¶
廣文客舍寒如許自有春風長藥苖¶
　　　題米元暉山水¶
<pb:KR4d0446_WYG_098-15b>¶
一水兩山間水如練帶山如闤昔見江山似圖畫今觀¶
圖畫如江山米家下筆亦等閑盧家珍襲同瑶環一朝¶
身後落人手又為好者開歡顔我家一幅廣長畫朝夕¶
對之如列班有力莫能偷奪去常青常白色不黯若將¶
此幅與論價仇金何啻千千鐶¶
　　　送真楊師逺遊¶
黎君曽著祖生鞭銜石欲把滄海填風流雲散事已矣¶
何處韜藏三畧篇如今老去視顛顛反耕築室治寸田¶
<pb:KR4d0446_WYG_098-16a>¶
古來豪傑多神仙佇看騎鶴凌紫烟¶
　　　如齋詩¶
五金同入大冶爐洪纎厚薄各異模孰高孰下孰脩短¶
孰為不足孰有餘浩刼變成只須臾百年何事分戚愉¶
至人謂性不謂命性惟一本命萬殊君家畫出太極圖¶
誰知太極本來無道有所如還不是如如不動乃真如¶
　　　印千江月來軒¶
千江有水無人吸江裏月來何處入若浮水外入江來¶
<pb:KR4d0446_WYG_098-16b>¶
水浸月輪應解濕在天一月在江千千月還同一月圓¶
水中月影元非月無所從來月在天¶
　　　羅漢圖¶
四大假合成幻身大地山河俱幻境傀竒磥砢十六尊¶
得遇世尊為摩頂諸多伎倆近狡獪雖未大乗亦機警¶
有能領取像外意閉目超然發深省畫人漫灑毫端墨¶
觀者只疑燈下影慈尊長閔衆生癡直到于今癡不醒¶
　　　贈畫史黄庸之¶
<pb:KR4d0446_WYG_098-17a>¶
混溟誰是老畫師幻出形相萬不齊如梧如竹如桃李¶
如氷如雪如虹霓堂堂人中廊廟器淡淡物外江湖姿¶
獨予醜惡類䝉倛執抝頗亦見頰頥古來伊周匪易為¶
老不用世免誚譏黄工筆意神更竒冩徧麟鳯到鹿麋¶
付與鄧林嘉客去歸挂壁角儕鍾馗豈能夜深吐怪犯¶
牛斗或者嵗久化象乗尾箕¶
　　　自牧歌贈僧自牧¶
曽聞牧人處林下擊鼓用兵先䘮馬又聞牧人榖與臧¶
<pb:KR4d0446_WYG_098-17b>¶
讀書博塞俱亡羊嗟爾牧人何所務務在留心嘗管顧¶
吾師條繩絏定水牯牛不容斜視略回頭有時純熟鞭¶
不動來亦無擒去無縱毛羣齊足不亂行人生自得兩¶
相忘大衆茫茫少閑暇誰非䘮馬忘羊者¶
　　　送時中内翰¶
氣燄龍光上衝斗才謨牛刃新發硎芳菲拾盡秃汀若¶
竒險楚屈號湘靈曽聴姚程二公説相期冬蟄轟雷霆如¶
何不留掌帝制而使汎汎猶風萍里矉不羞見者走衆¶
<pb:KR4d0446_WYG_098-18a>¶
醜共媢孤娉婷山玉崖珠豈終閟鷓班螺甲姑自馨皇¶
心急士甚暍渴識子㑹有天眼青¶
　　　送江州學録潘興祖¶
潘生年少醇美資徃徃湓浦來語違紛紛末學衒華辭¶
願汝實學培本基慎獨畏天勿妄為交朋每事毋誑欺¶
狄侯曽作宰相師汝可慕傚終身規¶
　　　贈楊山人¶
易言山下有火賁冲暖温和生萬類葬書暗與易意同¶
<pb:KR4d0446_WYG_098-18b>¶
納人死骨乗生氣苟得其術宜深秘慎勿求人售富貴¶
各有正業惟四民我食我衣方無愧¶
　　　李母慶九十¶
李翁八十壽考終李母九十猶女工耳聰目明四體健¶
禮賓奉祭饋必躬大兒七十小半百李門諸婿皆如龍¶
孫男有六曽孫五才賢衮衮方興隆誰能一家五福備¶
信知積厚報必豐子貞學士為予説作詩聊續十五風¶
　　　題張郡侯慶壽¶
<pb:KR4d0446_WYG_098-19a>¶
八十五嵗張子野彊健風流老瀟洒一百餘嵗張北平¶
含嘻乳哺還孩嬰人間大福無如壽張家壽者時時有¶
清河郡侯家栢鄉漢宋二張鴻鴈行只今八十又踰五¶
未來一百從今數壽星光裏舞斕斑兒孫玉雪翁朱顔¶
腰繫黄金身衣紫焜赫天恩耀閭里生封侯國天下榮¶
三尊備具身康寧侯家積善已數世顯親肇自殊科使¶
殊祥有志晞騫輿晨昏致養親歡愉綺羅筵上開春酒¶
賓客駢闐祝公壽喧傳盛事至京師朝士人人為賦詩¶
<pb:KR4d0446_WYG_098-19b>¶
鋪舒世美誰椽筆董相文章今第一¶
　　　過枯河¶
高堂出郭二舍近午憇東陽安樂鎮雙堤對峙似城墻¶
中㘭一道如壕圳驅車下坂抵㘭行低平盡處還復登¶
半㘭一門字斗大濱鹽滄鹽兩分界不知此是古黄河¶
且行且顧心疑怪前詢父老為予言河北山東此處分¶
濱𨽻河南滄𨽻北河流已改界仍存古河來自白馬渡¶
東過開州城下去遂入滄河粤魯河入海當年猶此處¶
<pb:KR4d0446_WYG_098-20a>¶
自從六七十年來南趨梁汴㑹于淮河患古來兖州極¶
今日兖州河道塞憶昔初通禹貢時道元漁仲遍參稽¶
萬語千言俱紙上親見親聞今指掌振古黄河北道流¶
漸漸南移天地秋今逕與淮同入海北行無用濟河舟¶
世事古今大竒變豈但蓬萊更清淺他年欲續山海經¶
聊述此詩紀聞見¶
　　　題東坡載笠着屐圖¶
白鶴峯前井赤鯶逺徙又化南溟鯤城南白晝魑魅現¶
<pb:KR4d0446_WYG_098-20b>¶
頼有東黎諸弟昆腥鹹滿口無異語似人𢠢意聊過門¶
竹刺藤梢歸路晩濛濛霧雨天欲昏御人不識臧紇聖¶
抖擻雨具相温存天涯禹跋不到處要使舊攆留新㾗¶
荷笠俄成牧羊叟誰憐海上屬國孫襄童拍手接籬倒¶
庸犬驚吠扶桑暾先生招怪每類此白首幸免長鯨吞¶
何人為作野老像風流不減乗朱轓謫來天仙墮塵網¶
化身千億難名論我從像外得真相神交心醉都忘言¶
　　　題牧牛圖¶
<pb:KR4d0446_WYG_098-21a>¶
樹葉醉霜秋草萎童驅觳觫涉淺溪一牛先登䑛犢背¶
犢毛濕濕猶未晞一牛四蹄歸在水引脰前望喜近隄¶
一牛兩脚初下水尻高未舉後兩蹄前牛已濟伺同隊¶
回身向後立不移一牛將濟一未濟直須並濟同時歸¶
此牛如人有恩義人不如牛多有之人不如牛多有之¶
笑問二童知不知¶
　¶
　¶
<pb:KR4d0446_WYG_098-21b>¶
　¶
　¶
　¶
　¶
　¶
　¶
　¶
　呉文正集巻九十八¶
