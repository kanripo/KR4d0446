# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:34.262234
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷九十
<pb:KR4d0446_WYG_090-1a>¶
欽定四庫全書¶
　呉文正集巻九十¶
　　　　　　　　　　　　　元　呉澄　撰¶
　　制¶
　　　封張蔡國公制¶
天地間之有正人國家恃以為元氣卿之忠藎朕所眷¶
知比因疾以祈閒爰加恩而優老榮禄大夫中書平章¶
政事張珪彛常世閥廊廟宗工早緫戎旃已作禮樂詩¶
<pb:KR4d0446_WYG_090-1b>¶
書之帥晩司化軸遂稱文學正事之臣左右六朝出入¶
三府夷險不易其守鯁亮一如其初太清罹薄蝕之昏¶
前期致沭浴之請越予新服嘉乃舊勲諤諤之節詎敢¶
詭隨侃侃而言類多禆益黯雖謁告奭尚勉留俾辭鞅¶
掌之勞専罄格心之學緬維先正嘗平金壘以立功宜¶
得後昆復就蔡封而襲爵所謂故國庸建上公思竭爾¶
忱廣敷陳於經幄欽承時命永翊賛於皇猷可封蔡國¶
公提調經筵事¶
<pb:KR4d0446_WYG_090-2a>¶
　　　封天師制¶
我國朝之崇𤣥教古莫與倫卿世家之受皇恩今為特¶
盛宜隆稱號爰示寵嘉正一教主嗣漢三十九代天師¶
太𤣥輔化體仁應道大真人主領三山符籙掌江南道¶
教事張嗣成氷雪神人風雲聖代繼乃祖乃父累功積¶
行於前而聞子聞孫繼序増光於後及此初元之覲助¶
予敬徳之祈翼翼小心允謂恪恭而有禮巍巍大道共¶
祈清凈以無為可特授翊元崇徳(職事同前/)知集賢院¶
<pb:KR4d0446_WYG_090-2b>¶
道教事¶
　　　封仙姑制¶
朕惟下之事上也以禮上之答下也以恩朝宗于國者¶
禮之㳟慶賞其家者恩之厚嗣漢三十九代仙姑胡靜¶
正出自右族克相中閨宜錫佳稱用嘉嫓羙可授明惠¶
慈順仙姑¶
　　　封孫真人制¶
大道先天地而混成至徳正性命而順受其能凝神守¶
<pb:KR4d0446_WYG_090-3a>¶
一則可保身全生我家啟運之初異人乘時而出素行¶
上孚於睿鑑𤣥功下濟於寰區繼繼逮今繩繩嗣教以¶
爾泰定虗白文逸真人孫履道恬淡抱樸謙冲葆光方¶
外從游早逍遥於兾北環中善應晚楷式於豫南屬長¶
春之席蹔虚幸太古之傳未冺逺尋支派丕闡宗風可¶
特授神仙𤣥門演道大宗師泰定虚白文逸明徳真人¶
掌管諸路道教所知集賢院道教事於戯心齋而有吉¶
祥爾懋明於寕極年熟而無疵厲朕永賴於蕃釐宜令¶
<pb:KR4d0446_WYG_090-3b>¶
孫履道准此¶
　　誥¶
　　　追封秦國公¶
巨姦䝉蔽誣䧟忠良大號渙頒昭蘓寃枉允諧公議宜¶
錫殊恩故開府儀同三司上柱國上都留守兼本路都¶
緫管開平府尹虎賁親軍都指揮使賀勝光輔五朝榮¶
躋一品讜論屢陳於中禁重權乆畀于上京疾惡如仇¶
遑恤後来之身禍觸邪獨早孰知先見之神機敬輿本¶
<pb:KR4d0446_WYG_090-4a>¶
欲摧延齡之鋒彦範不幸死三思之手粤予嗣服閔爾¶
罹殃誕播告于寰區用慰安於泉壌褒崇有典開釋無¶
辜進稱社禝之功臣疏封井鬼之分土服此爵命施于¶
子孫可贈推忠宣力保徳功臣太傅開府儀同三司上¶
柱國追封秦國公謚惠愍主者施行¶
　　　追封張氏奉國夫人¶
夫妻牉合也禍福同之爾夫勝累朝舊臣忠勤偹著不¶
幸忤雄姦受誣構以至於死朕甚閔焉亦既昭雪優加¶
<pb:KR4d0446_WYG_090-4b>¶
褒贈爾尚與享其榮哉故某官某妻張氏可贈秦國夫¶
人主者施行¶
　　　追封揑古真秦國夫人¶
朕有忠臣罹此誣構爾為良配失所依歸死者既用褒¶
嘉生者亦宜矜恤貴崇天爵榮受國封施及未亡人以¶
風天下之俗享明乃服命是曰邦君之妻尚克有終欽¶
承無斁故某官某妻揑古真可封秦國夫人宜令准此¶
主者施行¶
<pb:KR4d0446_WYG_090-5a>¶
　　表牋¶
　　　謝賜禮幣表¶
伏以接地風雲際㑹親逢於明主麗天日月照臨逺及¶
於老臣賜之以府庫之財衣之以筐篚之幣承恩過厚¶
揣分何堪俯瀝愚衷仰塵睿聴臣誠惶誠恐頓首頓首¶
伏念臣荆揚賤士樵牧孤蹤㓜誦孔氏之遺書無繇見¶
道長直朝家之興運有幸為民愧碌碌之謭才乏卓卓¶
之竒節以言其文章則體格卑陋以言其學行則噐識¶
<pb:KR4d0446_WYG_090-5b>¶
凡庸自甘晦跡於深山豈覬發身於昭代大鈞靡不覆¶
燾小物亦預陶鎔惟成宗法至元首賁邱園之隠歴武¶
宗逮延祐薦升舘閣之華先帝擢之禁林今皇處之經¶
幄講讀古訓對揚耿光誤䝉上聖之簡知得厠羣賢而¶
布列然犬馬餘齒巳非少壯之年而螻蟻㣲誠莫展驅¶
馳之志外之弗能効勤勞於郡縣内之弗能禆謀議於¶
廟堂糜廩粟費俸錢素飡甚矣辱髙位速官謗清論凛¶
然因負采薪之憂遂辭視草之職雖心同葵藿常戀闕¶
<pb:KR4d0446_WYG_090-6a>¶
庭柰景迫桑榆宜歸田里未嘗毫釐有補於國况又耋¶
耄無用於時淵度涵容寵鍚優渥兹盖伏遇皇帝陛下¶
乾坤愽施海宇皆春忍令散材汨沒於泥塗欲俾寸草¶
沾濡於雨露閔憐周恤固君父惻隠之仁悃欵控陳乃¶
臣子辭譲之禮倘冐昧而拜貺實踧踖以懐慙敢致懇¶
祈乞垂矜允収此九重之大惠全其一介之小廉一是¶
歡榮等如秪受臣栖遲畎畝固難彊筋力以輸忠教誨¶
子孫誓當竭精神而報上所賜鈔錠叚疋除已嚮闕謝¶
<pb:KR4d0446_WYG_090-6b>¶
恩外未敢欽受謹奉表辭謝以聞臣無任瞻天仰聖激¶
切屏營之至(臣澄/)誠惶誠恐頓首頓首謹言泰定三年¶
某月某日具官臣呉(澄/)上表¶
　　　擬賀正表¶
祥開鳯厯三年書正月之春喜溢龍墀萬國慶九天之¶
拜朝廷有道臣庶齊心(中賀/)孝友慈仁聰明睿智敬上¶
帝而尊祖考怡太后以及族親正始厚倫式昭風教之¶
本更化善治茂迎福禄之来際熈洽之昌辰舉㑹同之¶
<pb:KR4d0446_WYG_090-7a>¶
盛典某致身胄舘稽首宸居日月照臨祝聖人之悠乆¶
乾坤交泰值君子之吉亨¶
　　　賀正牋¶
黄道天開曉麗彤墀之日青宫地近春隨紫禁之煙禮¶
盛三朝歡騰八表(中賀/)因心則友令徳維恭建宗社之¶
殊勲不矜不伐膺軍國之重寄克譲克仁隆孝飬於慈¶
親廣緝熈於聖學前星明潤正月㑹同某教掌貴游光¶
依儲極始和布六典聿新象魏之觀元良貞萬邦尚念¶
<pb:KR4d0446_WYG_090-7b>¶
虎闈之齒¶
　　　擬賀登極表¶
聖人冠世乆屬天地臣民之心厯數在躬宜為宗廟社¶
稷之主六龍御極萬象囬春(中賀/)睿智挺生武文兼偹¶
維太祖肇洪業而世祖一寰區其雄畧宏規偉曽孫之¶
克肖矧英姿粹學與先哲以同符爰自邇年首平内難¶
試斧鉞於盤根錯節措邦家於磐石太山翕然人望所¶
瞻依迺以天倫而推譲潜毓震宫之耀順承坤母之慈¶
<pb:KR4d0446_WYG_090-8a>¶
上帝公而無私太寳畀于有徳不崇朝而致泰姦慝悉¶
除如皎日之方升幽㣲畢照聿新善政深愜輿情僉云¶
遭逢堯舜之君何止超越漢唐之治某等濫班端尹幸¶
際昌辰附翼攀鱗豈敢作榮身之計責難陳善尚期攄¶
報國之忠¶
　　　賀皇后表¶
天徳出寕覩乾龍之有造地儀克配同坤象之無彊海¶
宇咸歡宫闈溢慶(中賀/)柔嘉體順恭儉性成伉儷前星¶
<pb:KR4d0446_WYG_090-8b>¶
乆仰星軒之恊比光榮今日欣逢日馭之昭升用宏闗¶
雎正始之風共佐鳬鷖太平之治某等叨陪清列獲覩¶
皇明利見大人為祭主而守宗廟樂得淑女嗣徽音以¶
御家邦¶
　　　擬皇慶賀正表牋(二/道)¶
元年正月鼎新厯數之初麗日中天咸集衣冠之拜照¶
臨所暨恱豫惟均陛下明睿冠倫緝熈典學持守臻太¶
平之盛怡愉盡致飬之歡衆賢聚於朝廷政修事舉利¶
<pb:KR4d0446_WYG_090-9a>¶
澤周乎宇宙吏稱民安庶績彚升三陽道泰某職司虎¶
冑光近龍墀皇極敷言喜一人之有慶臣工稽首祝萬¶
夀之無彊¶
體元資始先天茂對於乾時積慶有餘厚徳實基於坤¶
母和開正旦喜溢重闈皇太后雝肅在宫慈儉為寳上¶
致隆於孝飬内昭嗣於徽音維長發之降祥篤生濬哲¶
以思齊而興聖駿惠家邦春暉融撫育之仁國典偹尊¶
榮之禮某濫司六舘幸際三朝儼千官朝㑹之班肇端¶
<pb:KR4d0446_WYG_090-9b>¶
此日享四海怡愉之奉萬億斯年¶
　　經筵講議¶
　　　帝範君徳¶
夫民乃國之本國乃君之體人主之體如山嶽焉髙峻¶
而不動如日月焉圓明而普照兆庶之所瞻望天下之¶
所歸仰寛大其志足以兼包平正其心足以斷制非威¶
徳無以致逺非慈厚無以懐人撫九族以仁接大臣以¶
禮奉先思孝處位思恭側已勤勞以行徳義此乃君之¶
<pb:KR4d0446_WYG_090-10a>¶
體也¶
　唐太宗是唐家很好底皇帝為教太子底上頭自已¶
　撰造這一件文書説着做皇帝底體面為頭兒説做¶
　皇帝法度這是爱惜百姓最𦂳要勾當國土是皇帝¶
　底根本皇帝主着天下要似山嶽髙大要似日月光¶
　明遮莫那裏都照見有做着皇帝天下百姓㸔着都¶
　隨順着行的好勾當呵天下百姓心裏很快樂有行¶
　的勾當不停當呵天下百姓失望一般志量要寛大¶
<pb:KR4d0446_WYG_090-10b>¶
　着寛大呵便容得人心要平正着平正呵處得事務¶
　停當非威武仁徳這田地國土怎生肯来歸附非慈¶
　愛忠厚的心百姓怎生感戴皇帝的宗族好生親愛¶
　和睦者休教疎逺者朝廷大官人毎好生秪待休輕¶
　慢者奉祀祖宗的上頭好生盡孝心者坐著大位次¶
　裏好生謙恭近理休怠慢者揀好底勾當盡力行者¶
　這是做皇帝的體面麽道¶
　　　通鑑¶
<pb:KR4d0446_WYG_090-11a>¶
漢髙祖至咸陽悉召諸縣父老豪傑謂曰父老苦秦苛¶
法乆矣吾當王闗中與父老約法三章殺人者死傷人¶
及盗抵罪餘悉除秦苛法吏民按堵如故凡吾所以来¶
者非有所侵暴毋恐¶
　漢髙祖姓劉名邦為秦始皇二世皇帝的時分好生¶
　沒體例的勾當做來苦虐百姓来漢髙祖與一般諸¶
　侯只為救百姓起兵収服了秦家漢髙祖的心只為¶
　救百姓非為貪富貴來漢髙祖初到闗中喚集老的¶
<pb:KR4d0446_WYG_090-11b>¶
　毎諸頭目毎來説你受秦家苦虐多時也我先前與¶
　一般的諸侯說先到闗中者王之我先來了也與父¶
　老約法三章殺人者死傷人及盗者隨他所犯輕重¶
　要罪過者其餘秦家的刑法都除了者當時做官的¶
　做百姓的心裏很快活有大槩天地的心只要生物¶
　古來聖人為歹人曽用刑罰来不是心裏歡喜做来¶
　孟子道不愛殺人的心厮似前賢曽説這道理來只¶
　有漢髙祖省得這道理來漢家子孫四百年做皇帝¶
<pb:KR4d0446_WYG_090-12a>¶
　我世祖皇帝不愛殺人的心與天地一般廣大比似¶
　漢髙祖不曽収服的國土今都混一了皇帝依著世¶
　祖皇帝行呵萬萬年太平也者¶
　¶
　¶
　¶
　¶
　¶
<pb:KR4d0446_WYG_090-12b>¶
　¶
　¶
　¶
　¶
　¶
　¶
　¶
　呉文正集巻九十¶
