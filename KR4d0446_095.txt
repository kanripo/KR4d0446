# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:34.392436
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷九十五
<pb:KR4d0446_WYG_095-1a>¶
欽定四庫全書¶
　呉文正集巻九十五¶
　　　　　　　　　　　　　元　吳澄　撰¶
　　韵語(七言律/)¶
　　　次韻息窩道人¶
三年隻影落天涯望極南雲眼欲花道上已驚仙枕夢¶
河邉誤泛客星搓棗梨秋熟供新飯桃李春榮滿舊家¶
喜得息窩消息好黄金粲粲待披沙¶
<pb:KR4d0446_WYG_095-1b>¶
　　　次韵彭澤和縣尉讀書岩亭¶
恠石崚嶒自可尋劃開巖洞更幽深隐仙書響烟雲散¶
太史字痕風雨侵舊迹一朝成偉觀新亭六角面穹林¶
孝亷作此千年計浄洗世間塵土心¶
　　　次韵酬彭澤和縣尉¶
石仙種橘舊成林孝子和侯重按臨自是儒流為政别¶
超然徳度感人深底僚此日塵中跡卓行他年史外心¶
客有竒逄癡不去天風浩蕩更秋霖¶
<pb:KR4d0446_WYG_095-2a>¶
　　　徐道川次文生韻仍韻奉呈¶
北行往往值齊年先後㝠符豈偶然却幸筋骸尚康徤¶
又將歩武接英賢行藏非我由天意乆速何師頼聖傳¶
况有蘭金同志在芳香彌烈守彌堅¶
　　　歸舟次韵徐道川¶
齊來齊去好齊年只覺吾廬愧此川西日不淄持釣手¶
南風初試阜財天一舟汎汎身無繫十畝間閒里有田¶
尚欲超然逰八極可能共我話良緣¶
<pb:KR4d0446_WYG_095-2b>¶
　　　寄濟州張脱脱和孫¶
聖朝厚徳徧穹垠驛置舟車待小臣弊倖冝防須特職¶
選掄不苟得儒紳家聲藹藹千人傑客席温温四海春¶
郵吏向予談盛美短詩聊此寄情親¶
　　　長蘆岸阻雪次韻張仲黙(二首/)¶
忽地瑶華數尺深天工妙手敏如針無聊客子興長歎¶
有思詩翁動短吟誰與推篷問僵卧自驚潑水透重衾¶
轉旋真藉毫端力早起暾陽破沍隂¶
<pb:KR4d0446_WYG_095-3a>¶
　　　又¶
不管嚴風滯去舟且欣初雪兆豐收茫茫一白迷荒岸¶
炯炯䨇清盼勝流似此人間豈塵鏡恍如天上有瓊樓¶
雲間日出情尤快千里金臺瑞彩浮¶
　　　又次韵張仲黙¶
官卑禄隱儘年深古意常存不薄今本本原原知問學¶
篇篇什什亦歌吟後生習氣多紈袴先正流風一布衾¶
志合豈辭千里逺相期晩嵗共分隂¶
<pb:KR4d0446_WYG_095-3b>¶
　　　壽董中丞¶
直氣貞心命自天風霜老栢正蒼然將千萬世壽吾國¶
先五十年生此賢甲子肇新初日度丑辰依舊斗星纒¶
邦基身世同悠乆敢賦崧髙第二篇¶
　　　踈齋盧學士和郝奉使立秋感懐余亦次韻(二/首)¶
斧威直指可能禁鼓吹從容翰墨林公舘月簾秋澹澹¶
誰家霧閣夜沉沉喚回千古南樓興付與兩翁東楚吟¶
休道鐡心猶觧賦要人識取愛梅心¶
<pb:KR4d0446_WYG_095-4a>¶
　　　又¶
政爾煩歊不可禁秋聲忽忽動鴞林好懐恰與清風值¶
浮翳俱隨驟雨沉江上清楓頻入夢淮南幽桂又聽吟¶
閑雲淡漠元無繫來去常如見在心¶
　　　又次韵謝踈齋和章¶
昬倦群魔政叵禁忽然驚起立如林初聞仙樂空中下¶
細認香材水底沉有句可陪薇閣老何人敢效玉川吟¶
兎絲謾附千尋上喬木樛垂見古心¶
<pb:KR4d0446_WYG_095-4b>¶
　　　夜坐四次韵¶
物情自適更誰禁草際螢飛鳥宿林魯叟爾來無夢寐¶
蜀莊此去只㝠沉客中又見秋風起夜半初聞木葉吟¶
凉意逼人眠不得坐㸔孤月到天心¶
　　　晝坐五次韵¶
静中不覺暑難禁况復身居七寳林槐國避焚封蟻出¶
石盆趨冷戯魚沉蚊將伺暮深深匿蝉未知秋懇懇吟¶
只有道人方燕坐清香一縷起鑪心¶
<pb:KR4d0446_WYG_095-5a>¶
　　　石泉法師來自天京朝士有詩道其雨晴感應¶
　　　之速𤣥𤣥道判率予繼作遂亦不辭¶
廣陵倦客困炎埃聽得仙官天上來歙歘隂霾見星月¶
尋常掌握挾風雷居然三日祈禳事可是明時爕理才¶
朝士有歌吾亦喜豈無餘福及埏垓¶
　　　有畫影談命人於真州厚獲而去其門弟子繼¶
　　　來¶
獨巧真堪駭衆愚有言有象立成圖天機往往多竒中¶
<pb:KR4d0446_WYG_095-5b>¶
人事來來亦偶符每見&KR0008;乩叢閙市又聞稇載去通都¶
老蒼已辦田巴計却喜升堂得是夫¶
　　　客中即事次韵元復初郊行(二首/)¶
急雨連宵井也渾城居寥落似山村停披儘㸔書堆案¶
絶飲空餘酒滿樽日有虚皇相伴侣時逄嘉客細評論¶
青燈一室長如晝未覺門人四野昏¶
　　　又¶
客中又過二分春聞道千紅百紫新雨到庭隅長芳草¶
<pb:KR4d0446_WYG_095-6a>¶
日窺窻隙弄游塵懸知萬里只如此孤坐一堂還可人¶
不信却須凌倒影九天樓閣倚長身¶
　　　次韵元復初飲歸¶
茫茫大地一漚浮底是劉家百尺樓紅緑春來春去樹¶
清渾雨後雨前流所逄偶爾難追覓此處欣然即勝㳺¶
最喜江南山色好晴雲無意自䝉頭¶
　　　次韵劉縣丞漕運述懐之作¶
漕向西來數百艘塵囂煩委雜朋曹量收庾積方贏取¶
<pb:KR4d0446_WYG_095-6b>¶
水惡風狂儘獨勞自顧壺中一粟小囬思庭下二松髙¶
北山詩作東山廢好句聊堪畀海濤¶
　　　次韻博士牛吉卿¶
隴西公所楫升階頗意前時與子偕知有啼號惱韓愈¶
喜無竇徑誤髙柴官優難曠存深慮病起能詩見好懐¶
此去天君常㤗定客邪誰敢冦形骸¶
　　　次韻送袁惟一遊旴自鄭舘¶
已知柔日卜辛丁將破旴雲訪老程人事古來難甚快¶
<pb:KR4d0446_WYG_095-7a>¶
天容今夏更慳晴倘經華子宜留句偶㑹麻姑亦寄聲¶
未許先生終嫁衛早還鄭圃共尋盟¶
　　　次韵謝友和(二首/)¶
不作常途計有無信知律令要詩書堂堂手捧諸侯檄¶
欵欵躬㝷處士廬偉噐期君天下用名談慰我客中居¶
文章時出聊游戱更待他年報政餘¶
　　　又¶
公舘逄迎眼倍明相山堂上曉風清飽聽江練新詩好¶
<pb:KR4d0446_WYG_095-7b>¶
轉覺濠梁逸興生柱後法冠他日服案前書策舊時檠¶
三千牘裏有此客未要津頭便送行¶
　　　　次韻餞胡噐之挾詩府驪珠遊江左浙右(二首/)¶
疊疊青山曲曲溪客來恰值主人歸推吾謬作劉公是¶
知子可如陳去非悟處蛇蜩遺脱殻㸔時翡翠好毛衣¶
清朝若定詩流品指日雲霄向上飛¶
　　　　又¶
滿篋驪珠未是窮照人海蜃眩青紅慎投休惹群盲恠¶
<pb:KR4d0446_WYG_095-8a>¶
妙貫終須一線通至寳千年存異玩圓機觸處得𤣥同¶
雪天送子江湖去春水生時吾亦東¶
　　　贈謝兄遊齊安¶
謝氏蘭階有此竒鄭公樗散是吾師不甘鄉里浮沉老¶
忽作江山汗漫思赤壁千年遺舊迹黄岡一日遇新知¶
為余喚起蘇仙夢明月清風無盡時¶
　　　用魯山叚錄事和李簽士丁麻姑韻時段奉憲¶
　　　檄賑濟¶
<pb:KR4d0446_WYG_095-8b>¶
吚軋籃輿從事衫泥途滑滑石巉巉急援野莩填溝壑¶
敢避行難似隴凾春氣頓回萎草木長林驚見古松杉¶
一夫弗獲真吾愧誰道魯山非傳巖¶
　　　秋孟讀書林中觀梅追和主人十疊之歌(二首/)¶
讀書林裏樹林林獨向梅邉着意深人愛説香兼説影¶
我看成實又成隂境清逺却炎炎氣仁熟中全白白心¶
他日風霜氷雪後約來花下重追尋¶
　　　又¶
<pb:KR4d0446_WYG_095-9a>¶
黄金脱帶綠成林春在梅根深更深已悟坎宫藏一白¶
從敎否月長三隂殺機宻宻含生意實腹存存得本心¶
無日無時不陽復識花試向未開㝷¶
　　　潜庵蘭思有倡和以示天慵而不以示余次韻¶
　　　索之(二首/)¶
南榮瀝瀝簷牙雨北牖颼颼紙背風坐久從敎更漏速¶
灰深宿得夜爐紅生來意氣都虚喝老去情懐似小童¶
頗恠詩筒俱走遍隔墻有耳却成聾¶
<pb:KR4d0446_WYG_095-9b>¶
　　　又¶
冷窻兀兀坐無悰聞有王風續鄭風老我自知才思薄¶
羞人斗覺靣顔紅不嫌官舍嗤寒客只怕詩家斥狡童¶
唱和喁泠俱變滅到頭萬事付真聾¶
　　　仍韻奉答潜庵官長¶
自笑此生如斷篷飄飄偶爾逐長風鑿通隣壁一鏬白¶
分得書燈半穗紅韓輩詎堪儕陸老蘇門可是進黄童¶
公曽四問伊人否愧我形骸尚瞽聾¶
<pb:KR4d0446_WYG_095-10a>¶
　　　送敦教授之英徳¶
庾嶺梅花嵗晩幽送君遠客嶺南州單車發軔雲霄路¶
好句留題烟雨樓消觧炎風成冷澹磨礲恠石作琳球¶
聖恩敦遣光文化倘比唐蘇是勝游¶
　　　送空山雷講師門人丹陵胡道士㳺京師(二首/)¶
𤣥經一足獨侯芭寂歴空山宰樹華大半門人立霄漢¶
尚餘吾子卧烟霞小心慣煉補天石大膽能刳蝕月蟇¶
去去奉書三詣闕却尋句漏問丹砂¶
<pb:KR4d0446_WYG_095-10b>¶
　　　又¶
逺遊誰為賦新篇來自丹陵小洞天拂日一鞭聊復爾¶
御風䨇袂已飄然快看鵬海三千里早證龍沙八百仙¶
莫戀射熊春夢樂贈詩人在斗牛邉¶
　　　次韻胡噐之問病¶
鶯聲晛睆燕差池春到閑中日更遲偶躡清都陪净侣¶
誰知勝境即良醫屋山月上元無夜樹杪風來似有期¶
坐客屢談渾忘答問余還職在何時¶
<pb:KR4d0446_WYG_095-11a>¶
　　　題倒騎驢觀梅圖¶
玉妃一笑本無猜拗性驢兒去不回見面可憐交臂失¶
留情聊復轉身來月凝絶艶駸駸遠風送清香欵欵陪¶
雪裏吟翁吟弗就過時却與惱癡獃¶
　　　次韻袁惟一寄贈¶
薄伎聊堪比旊陶分甘負儋誤乘軺每慚樗櫟妨賢路¶
不廢蒭蕘荷聖朝雨露恩濃難報補烟霞疾痼匪虚驕¶
多兄舊逕猶存菊紫盖雲深望眼遥¶
<pb:KR4d0446_WYG_095-11b>¶
　　　次韻浩齋喜雨¶
巫鬟何許㑹争憐甘澍真堪當醴泉才士㡬分消渇病¶
衆生一霎喜懽緣巳聞龍徳撫八極佇見鴻恩漲九川¶
好借餘波供涸硯鋪張雅頌萬斯年¶
　　　題西峯隐居¶
悠悠好景寄桑榆老向西峯自校書争席樵夫便狎坐¶
摳衣穉子任懽趨花香静晝㣲風裏草色深春一雨餘¶
城市通儒日沉醉還知醒眼看吾廬¶
<pb:KR4d0446_WYG_095-12a>¶
　　　寄題桂溪陳氏山居¶
斗邑西來谷可盤天敎隐者宅其間縈紆㡬曲桃源水¶
突兀一拳蓬島山竹樹百年清䕃在圖書四壁白雲閒¶
日長自對聖賢語雞犬不驚人往還¶
　　　偶次韻何太虗九日寄皮昭徳時太虛将往觀山¶
　　　因阻雨留清江鎮余寓芸香樓¶
故故誰将泠雨催雲峯雲女是良媒不敎每日乘樏去¶
應為今朝泛菊來逺岫沭餘増㸃染枯池滿後足渦洄¶
<pb:KR4d0446_WYG_095-12b>¶
樓中有景無人冩留取新詩待子回¶
　　　白雲亭詩(并序/)¶
衆山崷崒一峯尊峯頂新亭扁白雲百世清風松獨嘯¶
千春化日草長醺底湏天上别境界未覺寰中多垢氛¶
北望悠然識親舍神仙元不離人羣¶
　　　　樂安天授群山之間一峯巍然名靈寳山有¶
　　　　四仙祠託焉山之北阯冨者代興昔陳今㳺¶
　　　　寔主兹山游氏𢎞道既新仙舘道寮又構一¶
<pb:KR4d0446_WYG_095-13a>¶
　　　　亭以望親舍扁曰白雲將求四方之能詩者¶
　　　　賦之𢎞道年少才優事父兄不違禮無世俗¶
　　　　子弟之好而翛然有塵外雲山之趣清致如¶
　　　　此是可尚已¶
　　　　禱雨次韵酬袁惟一¶
晝日如焚夜薄寒早苖已穗欲枯乾荐饑忍見艱庶食¶
獨飽何能樂一簞自顧人微耕草野聊同巫舞禱雩壇¶
老鱗挾得千年雨投鐡靈湫亟起蟠¶
<pb:KR4d0446_WYG_095-13b>¶
　　　　旴江童氏重修喜清堂¶
緑樹紅芳映酒巵朱甍屋瓦照清池百年老監善占地¶
三世聞孫肯棄基浩浩乾坤千刼裏巍巍棟宇一新時¶
相衘扁字俱塵土消得江山入好詩¶
　　　　次韻王學士七夕新秋(二首/)¶
煌煌桴鼓引䨇旌道是天孫大禮成金鏡南飛光欲半¶
銀潢西去寂無聲佳期一夕誰人見滛思千年事未平¶
最恠河東五星䴡却嫌抱拙要中更¶
<pb:KR4d0446_WYG_095-14a>¶
　　　又¶
夜來天闕透清香桂露蘭颸冷逼床肅肅刑官傳令到¶
炎炎酷吏去人忙鷹鸇横擊老逾徤狐兎深潛類自傷¶
聞說南樓新月色江湖萬里動寒光¶
　　　王承㫖壽日¶
雲漢分章作世禎此時此日鉅儒生千年嶽瀆靈光合¶
萬里乾坤秋氣清滿月有輝仍似昨緐星無數敢争明¶
皇猷帝制閒中事論道經邦要老成¶
<pb:KR4d0446_WYG_095-14b>¶
　　　寄題醫士陳氏意齋¶
百千萬變十三科泥古方書柰病何看取慈親求赤子¶
有如姹女籍黄婆重輕按舉精思巧加减稱停活法多¶
此妙不傳君獨得可能紙外覓機佗¶
　　　次韻呉真人題侯講師損齋¶
已知無患在無身諸妄俱無只一真净盡千林揺落後¶
長流萬古發生春目官窅窅成朝徹鼻觀深深飬谷神¶
我亦易中研九卦喜從方外見畸人¶
<pb:KR4d0446_WYG_095-15a>¶
　　　題許氏時思堂¶
庻人於寢士於廟事死如生遠可追三世孝心傳百世¶
四時享禮帥初時記文炳炳眉山筆家範優優曲沃規¶
我欲因之敦薄俗不能自巳更裁詩¶
　　　賈參政壽日(二首/)¶
相業傳家㡬百年天心為國産英賢岱嵩嵂崒青千古¶
溟渤渟&KR0636;㑹萬川垣北紫微瞻正色斗南黄道次新躔¶
訏謨辰告從容了誰信金門有隐仙¶
<pb:KR4d0446_WYG_095-15b>¶
　　　又¶
比山比阜比岡陵仁静如之壽作朋恒月半規圓有漸¶
臨陽二畫進方升囬頭舊臘家家餞轉眼新春嵗嵗増¶
妙運所期禆造化八荒一域慶同登¶
　　　次韵楊司業¶
東風絃管沸樓臺處處游觀閙徃來散地一般春意到¶
後園㡬樹好花開發舒情思將詩句領畧芳香付酒盃¶
擬辦賞心酬美景呼童先與掃莓苔¶
<pb:KR4d0446_WYG_095-16a>¶
　　　次韻楊司業喜雨¶
好雨㝠㝠濕軟塵雪花艶艶更同雲蘇醒地肺萎枯脉¶
㸃綴天涯浩蕩春九奏召和符氣數六龍在御慶華勲¶
帝功不有歸𤣥造𤣥造無言跡已陳¶
　　　寄題許氏文㑹堂¶
四海交游萃一堂講論不在泥篇章知為糟粕書奚貴¶
悟得筌蹄易可忘染就恐緇羔域素亂真休眩臘鞭黄¶
紛紛只詫三槐記指擬功名付二郎¶
<pb:KR4d0446_WYG_095-16b>¶
　　　次韻楊司業芍藥¶
寒沍深冬宿異根發榮今日謝春恩淺潮半醉流霞暈¶
清印初昏淡月痕花下蜂狂成勝集草間狼藉倒芳樽¶
紫芝興味亦如此誰信京華有綺園¶
　　　次韵楊司業牡丹(二首/)¶
誰是舊時姚魏家喜從官舍得竒葩風前月下妖嬈態¶
天上人間冨貴花化魄他年鎻子骨㸃唇何處箭頭砂¶
後庭玉樹閑歌曲羞殺陳宫說䴡華¶
<pb:KR4d0446_WYG_095-17a>¶
　　　又¶
公詩態度藹祥雲綺語天香一様新楮葉雕鎪空費力¶
楊花輕薄不勝春老成此日名園主俊乂同時上國賔¶
樂事賞心㴠造化撥根未遜洛中人¶
　　　題某翁慶壽詩巻¶
平生真樂在田園貌古心淳内外全有子有孫天上福¶
無榮無辱地行仙義方何意禄三釡仁静收功壽百年¶
多少歌詩談盛徳翁應一笑寘牀前¶
<pb:KR4d0446_WYG_095-17b>¶
　　　次韻寄掲浩齋¶
遽使倉忙辦去船目隨賔鴈到南天懸懸兩地懐氷鑑¶
袞袞諸公事貨泉宇宙無涯悲徃日田園有興待來年¶
浩齋風月今何似萬一分留肯獨賢¶
　　　送王國卿博士提舉陜西儒學¶
文公東北曾分陜宣父西轅未到秦百二山河應似舊¶
一千年事幾更新雍田上上古無敵髦士峩峩今有人¶
國子先生時雨遍萬家烟柳露桃春¶
<pb:KR4d0446_WYG_095-18a>¶
　　　題送耿子明還家飬母序後¶
三十婺居九十康斑衣兒子鬢毛蒼桃分仙實來西極¶
萱老春花瑞北堂萬里遠遊䨇足倦百年終飬寸心忙¶
蹇予風樹嗟何及為爾重歌不匱章¶
　　　題曹氏褒徳集¶
蓬鬢蒼蒼適子孤追掦父美孝如初㢘平一世文無害¶
醫治千家惠有餘隂徳將期駟馬蓋多方已冨五車書¶
阿誰能為作佳傳笑指空缾問粟儲¶
<pb:KR4d0446_WYG_095-18b>¶
　　　曹彦禮易齋¶
先天河瀆龍馬出中古岐山鳯鳥鳴徃聖一心開秘賾¶
來令萬世覩文明能知身内有周孔豈謂人間無卲程¶
三復曹君易齋說名齋難處是難名¶
　　　題徐妻趙氏貞節傳後¶
為夫終飬志難酬代戍無丁重有憂家地雖寒兒可待¶
所天或二妾誠羞堂堂烈婦道應爾袞袞文儒說未收¶
誰輯世間貞節傳品量特筆擬春秋¶
<pb:KR4d0446_WYG_095-19a>¶
　　　題徐威卿學士贈吕子敬緫管三詩後¶
薦賢學士久黄壤投老使君猶緑眉處處甘棠思美政¶
言言華袞見三詩他年循吏誰能傳當日行人口有碑¶
厚施在民應厚報天敎上壽過期頥¶
　　　壽詩¶
貳公𢎞化得真賢妙斡隂陽爕理權千載台星應申嶽¶
一時臘雪瑞堯天豐登氣象人皆睹參贊工夫世莫傳¶
又起初元壬子厯年年皇慶太平年¶
<pb:KR4d0446_WYG_095-19b>¶
　　　途中代柬監學僚友¶
疇昔何曾三宿戀如今巳是四年淹朝廷禮意不相薄¶
朋友歡情殊未厭日月無私光普照烟霞有約分應潜¶
歸衫鳥哢花香裏處處春風動酒帘¶
　　　朝回再次韻¶
風吹僊樂下瑶臺閶闔中間翠輦來雲擁紅光千丈遠¶
日行黄道九天開百官星拱環金闕萬壽雷聲進玉盃¶
已覩太平新氣象四方犴獄長春苔¶
<pb:KR4d0446_WYG_095-20a>¶
　　　　題簡齋陳參政奏藁後(有跋/)¶
君臣宻勿紹興中文物依稀貞觀風三幅奏篇存雅製¶
諸家題字總名公巳聞玉匣人間見空想銀鈎天上工¶
　百八十年如一夢摩挲遺墨視夣夣¶
　　　　紹興參政簡齋陳公奏藁三幅其一謝御賜¶
　　　　臨王羲之玉潤帖其二為奉㫖辨歐陽詢書¶
　　　　真偽淳熈紹熈葛周洪尤謝楊章樓以至慶¶
　　　　元嘉泰開禧諸名公題跋者凡十八人蓋百¶
<pb:KR4d0446_WYG_095-20b>¶
　　　　八十年於兹矣澄得肅讀感慨繫之臨川呉¶
　　　　澄謹書¶
　　　次韵酬劉監簿¶
本來麋鹿樂邱山何事駑駘絆杙桓哿矣西疇趨東作¶
偶然北海便南摶道邉老木留遺䕃江上清風動去瀾¶
君向洞庭找彭蠡水天萬頃共清寒¶
　　　題御史謙齋瑞竹巻¶
相君遺下公安種御史重開私第祥幻作靈根長枝葉¶
<pb:KR4d0446_WYG_095-21a>¶
顯教清節傲氷霜貞心匹配朱家栢餘䕃依稀召國棠¶
如是四時如一日共㸔耐久保青蒼¶
　　　次韻息窩道人逺寄(二首/)¶
飲罷金盤玉露杯和陽消息到寒梅月華夜照崑崙頂¶
雪浪春融灧澦堆此事一行嗟便廢迷途未遠幸歸來¶
髙齋久久髙人跡砌靣重重封緑苔¶
　　　又¶
參同遍萬復同千早見師兄發秘傳小智詎覘海鵬化¶
<pb:KR4d0446_WYG_095-21b>¶
大方應笑野狐禪息窩對榻知何日衲被䝉頭記昔年¶
只作平常不竒恠金光明藏聖功員¶
　¶
　¶
　¶
　¶
　¶
　呉文正集巻九十五¶
