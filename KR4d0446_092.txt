# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:34.312740
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷九十二
<pb:KR4d0446_WYG_092-1a>¶
欽定四庫全書¶
　吳文正集巻九十二¶
　　　　　　　　　　　　　元　吳澄　撰¶
　　韻語¶
　　　題太祖太宗蹴踘圖有陳希夷趙韓王及二待¶
　　　詔¶
混元共戯一丸圓年在庚申啓運前賢聖仙凡俱泯泯¶
於今七度見流年¶
<pb:KR4d0446_WYG_092-1b>¶
　　　驛舟過慈湖瞻禮丁侯廟¶
徃年曾此拜祠前歸侍慈親十二年今日重来哀罔極¶
西風老淚濕征&KR0657;¶
　　　題山水手巻¶
家在江南山水村黄塵陌上兩眸昏偶然此景夣中見¶
歸路迢迢欲斷魂¶
　　　題黄冠師出示手巻¶
江山煙樹𣺌幽居𤣥妙真師出此圖師亦有居何處覔¶
<pb:KR4d0446_WYG_092-2a>¶
可憑畫手冩来無¶
　　　題聚星亭畫屏贊(二首/)¶
眞人此日暫東行爭柰黄星漸次明二姓聞孫竟如許¶
一天瑞氣落西營¶
　　　又¶
魏公勛業照乾坤太史曽占五色雲三抆敖家詩裏淚¶
始知亭賛意殷勤¶
　　　題梅埜圖¶
<pb:KR4d0446_WYG_092-2b>¶
姑射仙人識面来偶然有見却驚猜誰家埜月糢糊影¶
絶憶前時雪裏開¶
　　　題墨蘭圖¶
赤節紅芳楚澤春心期千載一靈均不知何代為茅去¶
誰認高枝細細紉(稽本草圖經楚辭辦證/通志昆虫草木畧故云)¶
　　　題畫山水扇面¶
一搦山川掌握中人間何處不清風水邉林下千年意¶
萬里扁舟五畝宫¶
<pb:KR4d0446_WYG_092-3a>¶
　　　題徐滁州種徳堂(并序/)¶
　　　其父光山令及侯俱嘗於師旅之間饑饉之年¶
　　　有所全活¶
徐侯世徳活萬命光山新播侯耘治種之成實實更種¶
穣穣今兹復来兹¶
　　　題桃源春曉圖¶
矇矓曉色破初春一洞桃花樹樹新此景世間眞個有¶
只今去作捕魚人¶
<pb:KR4d0446_WYG_092-3b>¶
　　　贈壺中仙談命¶
春花洞樹各媸妍墮溷飄茵亦偶然何事壺中太多管¶
謫来塵世勘流年¶
　　　贈樂天術士談星命(二首/)¶
大冶鎔金鑄萬形洪纎好醜各圓成不然順處渾無事¶
底用逢人說悴榮¶
　　　又¶
用之為緯體為經七緯分靈作萬靈禍福冥冥休苦問¶
<pb:KR4d0446_WYG_092-4a>¶
且從羲氏較中星¶
　　　有示余六一公故履者為題一絶¶
醉翁足跡巳青原驚見如今雙履傳古物只湏存集録¶
遺蹤一字可千年¶
　　　文信公崖山贈歐陽伯雲詩¶
主亡國滅此何時贈别從容尚有詩心畫心聲俱軟羙¶
心如鐵石只心知¶
　　　奉題樵雲吟藁以畀其子¶
<pb:KR4d0446_WYG_092-4b>¶
讀盡樵雲野叟詩樵歌猶似入雲時歌聲未共樵柯爛¶
底處樵家有此兒¶
　　　贈况鈞赴澧州天門教諭¶
一塵不染天門竹百世猶芳澧浦蘭子去三年容易過¶
好留二物久相㸔¶
　　　題吕公干謁不遇手巻¶
持鉢空歸雪滿天地爐㡬日斷炊煙妻兒不作啼號態¶
剛信爐灰冷復然¶
<pb:KR4d0446_WYG_092-5a>¶
　　　題伯時馬¶
驍壯雲連力氣麄慣㸔馳突暗中都如何得此真龍種¶
消得千金買畫圖¶
　　　寄譚提舉(三首/)¶
㡬年客裏負黄花此節歸来始念家遥把黄花為公夀¶
秋香耐久晩尤嘉¶
　　　又¶
人間福徳似公稀底用紅塵着脚為嵗嵗長如今日好¶
<pb:KR4d0446_WYG_092-5b>¶
湖邉風月足娯嬉¶
　　　又¶
一中春意造元和常樂常安孰敢魔個是法門真不二¶
本來無病惱維摩¶
　　　次韻張廣㣲贈金谿祝自牧過撫逰洪(二首/)¶
偶逢此客憶文安繞櫝重重襲莫干儘是深藏藏不得¶
斗間紫氣有人㸔¶
　　　又¶
<pb:KR4d0446_WYG_092-6a>¶
龍虎山頭香滿衣紫𤣥洞口故飛飛仙家有藥度一世¶
更向何方採取歸¶
　　　贈黄相士¶
華山一覺睡初囬雜遝門前貴客來亦有麻衣道人至¶
地爐欲罷却無灰¶
　　　贈曾耕野談星命(二首/)¶
黄犢青簔隴上春低頭自樂可終身觀星只用占風雨¶
底用窮通管别人¶
<pb:KR4d0446_WYG_092-6b>¶
　　　又¶
巧将握筭換犁鋤不履郊原履要途西舎東鄰秋熟好¶
歸尋耕地恐荒蕪¶
　　　䟦牧樵子蒲萄¶
芸香樓上汗成珠起趂清風為掃除見此西凉甘露乳¶
冷然齒頰出寒酥¶
　　　題洞賔像¶
大地虗空共一鐺煎烹元不費煎烹安爐立竈燒凡火¶
<pb:KR4d0446_WYG_092-7a>¶
狡獪聊愚老樹精¶
　　　贈地理者¶
　　　天下名山多被僧占靖上人今以正法眼償行¶
　　　脚債將又搜抉無遺臨川山主為賦二十八字¶
　　　還省海印出參雪庭共發一笑¶
真龍正穴何人識走遍閻浮無處覔現前只在眼睛中¶
笑倒如今容易得¶
　　　贈相士張月蓬仍其父號(二首/)¶
<pb:KR4d0446_WYG_092-7b>¶
好醜榮枯一照中有人曾識月蓬翁翁騎蟾去兒来也¶
又載前時月一蓬¶
　　　又¶
江海餘輝月一舠水天無滓見秋毫九淵深處明如晝¶
誰信波流巧遁逃¶
　　　玉謙道惠茶惠墨不受次韻酬之(二首/)¶
不受東風不惹塵清都瑶草一庭春睚情牢落無魔到¶
閑却扣門傳信人¶
<pb:KR4d0446_WYG_092-8a>¶
　　　又¶
曾被烟煤㸃染来㡬年洗滌凈塵埃玉環自惜天然白¶
肯要𤣥𤣥處士媒¶
　　　移疾寓富州清都觀次韻朱元明送蕨¶
倦思渾如焦榖芽病餘無力到君家分來紫蕨長如許¶
欲向故山㸔麥麻¶
　　　送星學張雲䑓¶
曾到清䑓問五雲授時厯法更精新江南今有張太史¶
<pb:KR4d0446_WYG_092-8b>¶
定許他年繼鄧陳¶
　　　贈全陽道人¶
濁隂有礙緫銷鎔地水俱無只火風全得獨陽猶是有¶
一無所有是真空¶
　　　題十八學士登&KR0801;洲圖¶
秦府開基萃勝流一時傾慕比&KR0801;洲&KR0801;洲渺渺在何許¶
我欲乘桴海上浮¶
　　　題雪洲圖¶
<pb:KR4d0446_WYG_092-9a>¶
向來洲上雪漫漫僵倒詩人一屋寒洲在雪消人亦徙¶
畫圖猶作雪中㸔¶
　　　題程鶴心風枝晴梢雨葉露幹四竹¶
日曬風揺雨露竿一般清意在毫端當時老鶴歸何處¶
留取清隂百世㸔¶
　　　寄題無波亭¶
長江逺壑㡬飈迴雪屋銀山巨浪摧㝡喜此中澄一鏡¶
㣲風不動月常来¶
<pb:KR4d0446_WYG_092-9b>¶
　　　題巫峽圖¶
生平想像髙唐賦不識巫山十二峯忽有竒觀來眼底¶
一時疑是夣魂中¶
　　　題秋山晚眺圖¶
西風醉㡌倚斜暉詩思山情萃一時一轉頭間無覔處¶
却尋舊畫要新詩¶
　　　送國子生與貢充學正謁告歸省親¶
虀塩朝暮八年中歸袂飈飈受朔風已是春官新貢士¶
<pb:KR4d0446_WYG_092-10a>¶
宦成更自有新功¶
　　　題許氏樂善樓¶
百尺髙樓俯瞰時眼前羣動捴卑卑自家胷次有如此¶
直恐世間渾未知¶
　　　題遺山鹿泉新居詩後(二首/)¶
宋氏南還金土中一時文物盛華風煌煌帝室龍興後¶
流落遺山老秃翁¶
　　　又¶
<pb:KR4d0446_WYG_092-10b>¶
新居當日占新泉不見新居見舊篇一代風流今已矣¶
空餘心畫尚依然¶
　　　題半月芝蟾畫巻¶
紫芝偃蹇抱蟾蜍天上求之此景無㸔取初弦半規月¶
阿誰曉㑹冩成圖¶
　　　題曹農卿雙頭蓮圖(二首/)¶
天光水鏡浄泓然燦爛心花發瑞蓮認得一茄雙菡蓞¶
千枝萬蕊一根連¶
<pb:KR4d0446_WYG_092-11a>¶
　　　又¶
花中君子濓溪獨分作河南二卾華天為有兒雙秀發¶
送将此瑞到公家¶
　　　題九鷺圖¶
自飛自息自升沉各飽魚鰕各稱心世外冷冷風露潔¶
還知别有九臯禽¶
　　　題漁舟圖¶
岸栁青青岸蓼紅兩兒两嫗兩漁翁當年應笑扁舟客¶
<pb:KR4d0446_WYG_092-11b>¶
月夜西施一席風¶
　　　題雙雉圖¶
一昻一俛意閒閒未覺幽棲飲啄慳竹實儻能来彩鳯¶
也應冩入畫圖間¶
　　　題山寺圖¶
青山緑樹色明鮮橋有行人渡有船諸有悉歸無色界¶
試投山寺叩金仙¶
　　　題郭學士衛州墜馬贈毉人序後(三首/)¶
<pb:KR4d0446_WYG_092-12a>¶
世人應無折臂公豈無竒術嗇竒逢頗隣衛子憂傷絶¶
宻禱區區諉祝宗¶
　　　又¶
一蹶非人馬則然扶傷效速頼毉仙從今閒却毉仙術¶
只向危途緩着鞭¶
　　　又¶
不要黄金實藥嚢酬功合得漢文章他年詔問持将去¶
可附蒼公傳左方¶
<pb:KR4d0446_WYG_092-12b>¶
　　　題錦屏史仙繡牛圖(三首/)¶
平原君像何人繡費㡬千絲似髪綢可是史仙能狡獪¶
聚毛繡出下邳候¶
　　　又¶
有毛無革毛安傳傅上田單形彩繒陸放水浮俱幻影¶
底湏拽鼻着長繩¶
　　　又¶
為汝前身膽氣簏却將假合化真如雖然毛色皆如舊¶
<pb:KR4d0446_WYG_092-13a>¶
悅草觸人心已無¶
　　　題皮如心行嚢中畫竹圖¶
疇昔江郷識此君清風凛凛動霜筠被誰㸃染移將去¶
也受京華半面塵¶
　　　題愛蓮亭(二首/)¶
小亭倒影蘸清漣萬斛香風一沼蓮千載有人同此愛¶
試於花外契真傳¶
　　　又¶
<pb:KR4d0446_WYG_092-13b>¶
㸔花妙悟出天然有藕有荷方有蓮認出箇中端的意¶
生生不盡億千年¶
　　　題嘉瑞亭(二首/)¶
傳載三株紫荆合詩吟五鬛老松連更將韓子同心頌¶
題作李亭嘉瑞篇¶
　　　又¶
植楊雙本却駢柯瑞氣熏蒸萃一和誰着玉川竒恠筆¶
為歌同異異同歌¶
<pb:KR4d0446_WYG_092-14a>¶
　　　題武宗元洗耳圖¶
一般垢淨緫成虗有耳無聞垢自無誰道清流堪潔耳¶
水中更是納羣汚¶
　　　題董元山水圖¶
帝里春風二月天黄塵十丈暗鞍韂蒼蒼萬木煙雲裏¶
何處山川到眼前¶
　　　贈術士盧易仙(二首/)¶
上古神皇已泄天後来文更畫成圏無端拈出參同説¶
<pb:KR4d0446_WYG_092-14b>¶
從此人人㑹得仙¶
　　　又¶
今代盧敖有後身多多狡獪妙通神何時何處杏林驛¶
一笑相逢契悟真¶
　　　題相師周可山(三首/)¶
聲撼江湖四十春相逢盡道眼如神天機難可分明泄¶
宻付華山髙卧人¶
　　　又¶
<pb:KR4d0446_WYG_092-15a>¶
相術通靈詩亦靈攝將詩巻上天庭豈伊暴客能持去¶
定是天官遣六丁¶
　　　又¶
月眼窺人大賽明妖蟇蝕月是何形世間醜好各中半¶
只合教君一眼青¶
　　　贈心天教授(三首/)¶
撰得藍袍自誤身想緣多口泄天真如何不閣差除筆¶
又把虗名誤别人¶
<pb:KR4d0446_WYG_092-15b>¶
　　　又¶
問君方寸大如何桞子中間着大羅却笑詩人心似錦¶
秋旻耿耿衆星多¶
　　　又¶
八月西風淨路塵乘槎更可問天津歸来䄂得天孫石¶
正好囬頭訪隠淪¶
　　　贈碧潭相士¶
偶前出去偶来歸今昨何分是與非可笑當時錢學士¶
<pb:KR4d0446_WYG_092-16a>¶
誤將天壌示麻衣¶
　　　題金石編¶
萬里歸来始見梅忽逢竒士笑顔開折梅付與君簮去¶
何日簮梅君冄来¶
　　　送蕭一真¶
不到韶溪十八年春園桑苧暗春烟蕭翁孫子來相過¶
忽憶而翁一愴然¶
　　　追和李侍郎工絶句(二首/)¶
<pb:KR4d0446_WYG_092-16b>¶
當時得得造梅邉七十年餘又八年墨蹟流傳存石刻¶
子孫省力䕶陳編¶
　　　又¶
弟兄八世叙同宗逾逺逾踈隔㡬重世世自便絣絖賤¶
安知此去不分封¶
　　　贈花秀才談命數(二首/)¶
㡬度花開㡬度春忽然爛熳忽埃塵眼明識得花生死¶
徧洛城中只十人¶
<pb:KR4d0446_WYG_092-17a>¶
　　　又¶
數皆前定定無差一様春風萬様花不要開時分品第¶
好從根上識萌芽¶
　　　贈曹山人¶
曹家師範两劉家一㑹傳神一撥沙筭法精工如筆法¶
㸃睛㸃穴两無差¶
　　　題蹴踘圖(并序/)¶
　　　錢舜舉云青巾白衣趙太祖對蹴踘者趙光普¶
<pb:KR4d0446_WYG_092-17b>¶
　　　也衣淺褐者太宗衣黄乃石守信衣白而烏巾¶
　　　垂於項乃黨進髙㡌年少者椘昭輔也此本舊¶
　　　藏御府兵火流落人間白摹倣以遺好事之君¶
　　　子¶
聚戯人間混等倫豈殊凡翼與常鱗一朝龍鳯飛天去¶
緫是攀鱗附翼人¶
　　　題逃禪翁梅畫梅詞後(二首/)¶
小圃梅開能㡬時只餘豆粒綴青枝禅翁夀得花如許¶
<pb:KR4d0446_WYG_092-18a>¶
二百年來雪月姿¶
　　　又¶
天與才情箇様清前身端是老梅精妙詞難作人間唱¶
夢裏羅浮翠羽聲¶
　　　題溪南烟雨圖¶
小小溪南五畆宫等閒䄂子睇遥空春風楊桞梧桐月¶
絶似垂竿煙雨中¶
　　　道君十八鶴¶
<pb:KR4d0446_WYG_092-18b>¶
得伴天仙上碧空世間凡羽詎堪同如何也觧亡人國¶
漫想遺民哭懿公¶
　　　錢舜舉弁山雪霽圖¶
錢子心清似太湖筆移西蜀入東吳使君得此成三絶¶
好共梅泉作一圖¶
　　　和逯公謹¶
蕭然非俗亦非僧尚被紅塵涴姓名辜負東籬今嵗菊¶
客牕曉枕聼鷄鳴¶
<pb:KR4d0446_WYG_092-19a>¶
　　　題僧圓澤託生圖¶
浮泡散作大海水皎月長留萬古秋幻滅如何重起幻¶
不騎獅象却騎牛¶
　　　題王氏留春亭(二首/)¶
生香不斷氣和柔不在千紅百紫稠只恁園林光景好¶
一春萬古鎮長留¶
　　　又¶
先畨物舊後畨新來徃無停似轉輪年去年來年自去¶
<pb:KR4d0446_WYG_092-19b>¶
此中日日一般春¶
　　　題韻答破衣和尚¶
選官選物一般般㑹做官時佛喜歡端坐府中無少怠¶
等閒統攝百司官¶
　　　贈星學鄧雲樓¶
尚憶前時太史家至今名姓滿天涯雲樓也是雲臺族¶
秘斷真傳定不差¶
　　　題寒雀圖¶
<pb:KR4d0446_WYG_092-20a>¶
更無樹葉可因依有啄能鳴愬與誰閉口雙棲聊自暖¶
怎知宿處是寒枝¶
　　　題馬圖¶
豈是䧺心要疾奔不悲健足作閒身勸君底用牢牽挽¶
付與沙場騎射人¶
　　　四偈奉寛齋居士¶
箇裏無邉無量在寛齋寛處天來大縱饒芥子細如毛¶
也着恒河沙世界¶
<pb:KR4d0446_WYG_092-20b>¶
　　　又¶
居士勤勤勤禮拜拜来拜去招雲恠忽然一日發顛狂¶
丈六金身都打碎¶
　　　寄題栖碧山¶
棲碧山前有逸民愛山終日與山親㡬畨晴雨青如故¶
人不傲山山傲人¶
　　　題山水圖¶
逺樹疎林暎晚霞江心鴈影度平沙誰人冩我邨居樂¶
<pb:KR4d0446_WYG_092-21a>¶
付與岩泉處士家¶
　　　自然道人賣藥都市因賦小詩¶
透得𤣥元㝡上闗掃除凡疢又何難族毉用藥不相契¶
一笑携書歸故山¶
　　　題雅集圖¶
官清無事足優游下馬長楸作勝遊濟濟衣冠唐盛世¶
諸賢不減晋風流¶
　　　題郝陵川鴈足繫詩後¶
<pb:KR4d0446_WYG_092-21b>¶
忠貞信使早許國覊旅㣲臣晚見詩追憶當時如一夣¶
濡毫欲冩淚交頥¶
　　　題忻州嘉禾圖(并序/)¶
　　　燕人湯侯班為忻州守㢘勤明恕民氣大和天¶
　　　地之氣感而降祥焉一年之間逺近屬民以禾¶
　　　黍麥麻之瑞獻者十八以木草果蓏之瑞獻者¶
　　　凡九害物之狼食苖之蝗皆去其境異哉或以¶
　　　畫史所圖嘉禾等瑞二十七事示予為賦七言¶
<pb:KR4d0446_WYG_092-22a>¶
　　　詩二章¶
嘉禾異卉瑞重重狼走蝗飛出境中可是賢侯多美政¶
民和潜與地天通¶
　　　又¶
天賞循良有異能故将諸物表休徵作圖合叩天閽進¶
閽吏佯聾喚不譍¶
　　　題胡山巻¶
彭蠡匡廬甲天下更從何處覔湖山澄然不動屹如止¶
<pb:KR4d0446_WYG_092-22b>¶
一勺一巻中自全¶
　　　題和靖觀梅圖¶
一枝春信到孤山氷雪䏎膚不覺寒月下水邉㸔未足¶
折来更向手中㸔¶
　　　永豐毛月厓及其子拱辰俱善談星數徃徃能¶
　　　竒中索詩為賦二十八字¶
而翁到老談星數有子談星絶似翁我已厭人期禍福¶
只將凡事付鴻濛¶
<pb:KR4d0446_WYG_092-23a>¶
　　　獨醒吟四首為友人張太亨作¶
未必靈均酒量慳獨留醒眼㸔駝顔㡬多酒不濡唇者¶
長在昬昬醉夢間¶
　　　又¶
五桞應殊五斗伶精神千古印湘靈當年飲酒終身醉¶
直到于今心獨醒¶
　　　又¶
髙門有酒滿如池沉浸朝晡恍不知恠得此中容此客¶
<pb:KR4d0446_WYG_092-23b>¶
坐觀人醉獨支頥¶
　　　又¶
若人才調世之珍謡諑雖多意轉親羣飲儘堪同一醉¶
如何要作獨醒人¶
　　　次韻奉答元鎮内翰省郎(三首/)¶
馹騎飛来造敝廬手持一扎十行書驚殘蕙帳蘧蘧夢¶
又報仙人得兾除¶
　　　又¶
<pb:KR4d0446_WYG_092-24a>¶
畎畆躬耕一幸人如天洪覆沭皇仁陽和不擇肥饒處¶
粧㸃閒庭碧草春¶
　　　又¶
豈有才猷可濟時衡門只合老棲遲一朝騎馬聼鷄去¶
先達曽聞識者嗤¶
　　　題金魚塘阡表後¶
孝子工為不朽謀百年阡表至今留聞孫更勉光榮業¶
要作名兒第一流¶
<pb:KR4d0446_WYG_092-24b>¶
　　　延祐三年丙辰十有一月甲子詩贈武當山月¶
　　　梅道士二(首/)¶
顯徳年間舊丙辰武當舊隠有髙人髙人一去睡來覺¶
丁巳重來第七春¶
　　　又¶
武當道士能風鑑定是希夷身後身閱遍王門厮役了¶
塵中還見出塵人¶
　　　方壺圖(二首并序/)¶
<pb:KR4d0446_WYG_092-25a>¶
　　　蒼厓周氏為其徒羅季安畫方壺圖且畀故相¶
　　　信公遺墨二紙連作一軸臨川呉某賦詩曰¶
信是蒼厓畫作仙等閑幻出小羅天太師鐵畫家藏舊¶
雲黯煙昏四十年¶
　　　又¶
忠臣死去去成仙住在方壺大洞天此境移来落塵世¶
也留遺跡伴千年¶
　　　寄題洪氏碧潭¶
<pb:KR4d0446_WYG_092-25b>¶
泓然一勺謾窺臨陡覺沉沉萬丈深箇裏有天如許大¶
碧天盡處是潭心¶
　　　戯筆依韻奉答武當皮道士(二首/)¶
十分光滿十分神一度花開一度新黒暗裏頭明不滅¶
沍寒時節暖先春¶
　　　又¶
光清花白雖然好非月非梅更可人處子嫦娥氷雪質¶
武當山外貌姑神¶
<pb:KR4d0446_WYG_092-26a>¶
　　　贈月矑相師¶
蚌胎入月幻𤣥珠羡子雙矑黒漆如純墨中間明似月¶
應無白眼向凡夫¶
　　　贈碧溪相師¶
溪水無心管是非臨溪照影笑山鷄滿身文彩翻成誤¶
虗影何堪炫碧溪¶
　　　彭澤遇成之之京都(有序/)¶
　　　予有集賢之命與修撰虞伯生倶乘驛而北於¶
<pb:KR4d0446_WYG_092-26b>¶
　　　彭澤觧后曹成之訓導將觀光上國為賦此¶
人海茫茫名利塲盛年快意一觀光頋予白髪歸来晚¶
羞過淵明五桞庄¶
　　　贈周楊遺墨¶
周楊諸老流風逺生死交情一永年家有聞孫善持守¶
十三幅紙至今傳¶
　　　題湯氏賑飢手巻(有序/)¶
　　　當饑嵗賑饑民此仁心義事也盱江湯氏其蓄¶
<pb:KR4d0446_WYG_092-27a>¶
　　　財下下其好施上上自比閭黨遂以至千里之¶
　　　外萬里之内詩而美之者什什百百而猶未也¶
世間陰徳少人知顯在他年報應時好是湯家行一善¶
喧傳萬口有聲詩¶
　　　瓶梅圖¶
姑射仙人氷雪姿壺中表裏瑩無疵合供天上瓊樓供¶
不要人間俗子詩¶
　　　劉啇觀棋圖¶
<pb:KR4d0446_WYG_092-27b>¶
局局更新局局竒誰将摹刻到今時坡仙可是世緣熟¶
劉李茒生一様癡¶
　　　太乙真人蓮葉圖¶
祼祼赤身無寸絲浮浮一葉作兒嬉貪嗔應是全無了¶
尚有人間半㸃癡¶
　　　又¶
龜巢蓮葉曾千嵗仙卧蓮舟今㡬年融得幻身無一有¶
凌風飛去更超然¶
<pb:KR4d0446_WYG_092-28a>¶
　　　寄題佑聖觀山水勝處¶
競說鄧林山水好獨予未到不能知何時了此遊觀債¶
當為仙人補一詩¶
　　　題寒江獨釣圖(二首/)¶
桞子當年絶妙詩現前眼界是真知如何想像今人賦¶
得似當年眼見時¶
　　　又¶
阿誰畫此已成癡更有癡人為賦詩省得南華真玩世¶
<pb:KR4d0446_WYG_092-28b>¶
無何有處覔緇帷¶
　　　贈黄太初畫魚¶
南華老仙真畫史有魚横廣三千里一㸃化之上青㝠¶
借問何時海風起¶
　　　晴䆫梅影裏聼陳吾道弹琴¶
慣聼泉聾與松風才出山来耳欲溜一曲千年流水意¶
只愁無夢到空同¶
　　　建康西江避暑用滕玉宵韻贈章如山¶
<pb:KR4d0446_WYG_092-29a>¶
偶然出郭暫偷閒政為炎㪣倦徃還滿目真山相客主¶
忽添一客號如山¶
　　　又¶
石頭城下㸔淮山羡殺白雲終日閒寄語醉中彭澤令¶
如何飛倦始知還¶
　　　贈李放慵¶
天慵吾友豫章熊今見宜春李繼宗彼自天然君自放¶
两般頭腦一般慵¶
<pb:KR4d0446_WYG_092-29b>¶
　　　贈穿天星翁¶
向來有術妙通𤣥談已非宜况敢穿侮慢上靈罪應死¶
詎能無識為加箋¶
　　　題内丹顯秘(有序/)¶
　　　内丹顯秘者武夷陳虗白以授叅學弟子楊清¶
　　　逺也為賦絶句(三首/)¶
死户生門出入機中間消息有誰知希夷隠去泥丸顕¶
何代無人續正支¶
<pb:KR4d0446_WYG_092-30a>¶
　　　又¶
鬼委白人易阜翁瘦辭擬易作參同廣成輕把天機泄¶
直為膝行趍下風¶
　　　又¶
聦惠如頑不浪傳執文泥象豈根原真師宻示𤣥𤣥處¶
良賈深藏是至言¶
　　　題蜂猴圖¶
列户分房作麽生彌髙彌險恣超騰有冠頭上誰為貴¶
<pb:KR4d0446_WYG_092-30b>¶
竊食林間謾取憎¶
　　　又¶
分封小小㡬塵浮忽見衰周十二猴小大㸔来俱是幻¶
岩花山木自春秋¶
　　　題趙氏先徳碑(并序/)¶
　　　趙氏魏人也今御史中丞簡之曽大父諱藻金¶
　　　末為元城今有惠政卒於官吏民懐思為營冡¶
　　　墓至今號縣家冢云大父諱琛潜徳弗耀以孫¶
<pb:KR4d0446_WYG_092-31a>¶
　　　貴為贈資善大夫司農卿上䕶軍追封魏郡公¶
　　　謚安僖初娶李生一子冄娶袁亦生一子不偏¶
　　　所愛視李之子猶已外值有㓂驚以二子寄逃¶
　　　隣之窟室隣恐兒啼拒不納棄已之子于草間¶
　　　携李之子以匿㓂退草間兒幸無恙衆義而賢¶
　　　之追封魏郡夫人父諱楫魏郡夫人所生也仕¶
　　　至承事郎織染司提舉以子貴贈榮祿大夫司¶
　　　徒上柱國追封魏國公謚敏恵娶李追封魏國¶
<pb:KR4d0446_WYG_092-31b>¶
　　　夫人中丞魏國長子也既封贈其祖與父明年¶
　　　有㫖立碑命翰林承㫖程鉅夫為文翰林學士¶
　　　承㫖趙孟頫書丹集賢大學士郭貫篆額臨川¶
　　　呉某讀碑文為作詩六章¶
曽聞循吏葬桐鄉過者如瞻召伯棠百里元城遺惠在¶
縣家墳樹欎蒼蒼¶
　　　又¶
元城茂徳世其昌嗣哲韜珍閟弗章况有閨中賢冢婦¶
<pb:KR4d0446_WYG_092-32a>¶
善源深積慶彌長¶
　　　又¶
愛兒誰不羡親生竒也履霜祥卧氷倉卒逃生捐所愛¶
割恩取義有誰能¶
　　　又¶
背抛巳子抱前兒此事今難古亦稀天鑒昭昭兩全活¶
故應門户日光輝¶
　　　又¶
<pb:KR4d0446_WYG_092-32b>¶
㓜脫難危長必通平林棄子有邰封莫嗟承事官檔少¶
身後餘榮爵上公¶
　　　又¶
執法明星玉粹温宦途清譽治乾坤皇仁天廣崇先徳¶
世世公侯魏國公¶
　　　題朱簿淵采菊圖(二首/)¶
絶憐枳棘林端客把玩榮陽菊裏圖儘有南山堪注目¶
屋低還得舉頭無¶
<pb:KR4d0446_WYG_092-33a>¶
　　　又¶
江南江北两専城&KR0542;晥齊山古有名想得此中賢郡佐¶
庭無人力有詩成¶
　　　送汪復心致仕得封贈之典歸隠(二首/)¶
只為浮榮賣了身天涯多少未歸人欽承恩命歸休致¶
㒔占紫陽千畝春¶
　　　又¶
八十衰翁作計疎羡君六十早懸車山中無限幽居樂¶
<pb:KR4d0446_WYG_092-33b>¶
老眼猶明好㸔書¶
　　　送髙郵彭夀伯訓導歸宜春省親(二首/)¶
朝莫魚塩斥海濱三千里外仰山雲歸逢里丈驚相問¶
學比孫秦進㡬分¶
　　　又¶
樹未經霜葉未丹不愁逰子客衣单三年宦學今朝至¶
得進髙堂百倍顔¶
　　　贈傳省巖道士¶
<pb:KR4d0446_WYG_092-34a>¶
有誰夢裏彷彿見識得巖前相是真良相逺孫傳此眼¶
却將徧閲世間人¶
　　　題伯時馬¶
四足追風㨗羽翰有誰伯樂是奚官如今萬里青雲歩¶
謾作人間畫巻㸔¶
　　　題舜舉馬¶
近年錢趙二翁死直恐人間無駃騠駑駘羣裏忽得此¶
萬里歸來日未西¶
<pb:KR4d0446_WYG_092-34b>¶
　　　贈陳曉山相士(二首/)¶
陳家風鑑第一人華山閒處了閒身嘅余無分拜庭下¶
喜有山人亦姓陳¶
　　　又¶
六十九嵗老相師八十四翁老見之從今見後㡬度見¶
度度拈来前度詩¶
　　　夀全平章¶
春秋一萬八千指道徳二巻五千言祝公夀數亦如此¶
<pb:KR4d0446_WYG_092-35a>¶
孔老遺芳永永存¶
　　　答踈山長老茶&KR4317;之貺(二首/)¶
静口一啜萬緣空不數盧仝两腋風戰退睡魔成佛道¶
常惺惺有主人公¶
　　　又¶
熱惱紅塵一甑烘半間雲影送清風吾州若比㐮州勝¶
城府堪栖老徳公¶
　　　贈𤣥鶴師¶
<pb:KR4d0446_WYG_092-35b>¶
俜停十五未婚前耿耿春宵獨自眠多謝有心傳宻約¶
两情從此得團圓¶
　　　為游竹州題墨竹¶
婀娜新梢欲拂雲糢糊沙觜舊時㾗水平水落渾無定¶
嵗嵗龍兒長稚孫¶
　　　贈相士李樵野¶
曽㸔仙棋爛斧柯歸来雙眼閲人多賣薪亦有窮經者¶
富貴將来定若何¶
<pb:KR4d0446_WYG_092-36a>¶
　¶
　¶
　¶
　¶
　¶
　¶
　¶
　¶
<pb:KR4d0446_WYG_092-36b>¶
　¶
　¶
　¶
　¶
　¶
　¶
　¶
　呉文正集巻九十二¶
