# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:33.044630
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷三十二
<pb:KR4d0446_WYG_032-1a>¶
欽定四庫全書¶
　吳文正集巻三十二¶
　　　　　　　　　　　　　元　吳澄　撰¶
　　序¶
　　　清江皮氏世譜序¶
長沙醴陵之皮分而為新淦安國之皮再分而為清江¶
崇學之皮有商焉有農焉有士焉有預貢者有擢科者¶
以至於有百里之宰有千里之侯其於醴陵參政公之¶
<pb:KR4d0446_WYG_032-1b>¶
宗亦可謂無忝矣雖然范宣子言其虞夏以來保姓受¶
氏之逺而叔孫穆叔以立徳立功立言告夫徳之立功¶
之立言之立三者有其一則光其祖顯其族莫大乎是¶
而非徒世宦之謂南雄總管之子潛示予世譜故以穆¶
叔之告范氏者告皮氏皮氏勉諸¶
　　　井岡陳氏族譜序¶
有起自犁鋤之公相有降在皂𨽻之世家從古以然為¶
人子孫者思自立而已矣族姓之或微或着何算焉能¶
<pb:KR4d0446_WYG_032-2a>¶
自立歟雖微而浸著不能自立歟雖著而浸微盛衰興¶
替亦何常之有惟自立之為貴豐城井岡陳思式譜其¶
族自殿中丞始而中丞於晉公為伯兄其族可謂著矣¶
余欲其知所警知所勉也而為題其端苟有省於是則¶
亢身亢宗其庶幾乎¶
　　　廬陵王氏世譜序¶
自宗子法廢而族無統唐人重氏族故譜諜家有唐以¶
後不能然苟非世貴富多文儒族之派系徃徃湮淪而¶
<pb:KR4d0446_WYG_032-2b>¶
莫考廬陵王氏自河東遷江南至今廿有餘世名𨽻選¶
舉者衆矣中行述世譜以傳庶幾不忘本者王氏子孫¶
繼此能自修以振於時則此譜之傳將愈久而愈光¶
　　　詹氏族譜序¶
樂安多詹姓而崇仁簿一族文物尤盛詹族多文儒而¶
貢士叔厚君學行尤卓何也其學同乎理其行殊乎俗¶
也嘗倣歐陽氏世譜譜其族所以孝夫本原仁夫支派¶
者用意甚厚斯亦足以見其學行之一端至於家庭父¶
<pb:KR4d0446_WYG_032-3a>¶
子之告語俾敦天秩隆學殖貧賤者明義富貴者好禮¶
則其言可為天下後世之丕訓非但可施之一族而已¶
噫叔厚君不可復得子世忠以所修族譜示予予閲視¶
竟於是為識其右方而重有慨焉¶
　　　豐城縣孫氏世譜序¶
同造里之孫豐城鉅族也沂唐沿宋五六伯年子孫蕃¶
衍綿延以至於今代有科名而官不甚貴家有恒産而¶
貲不甚富人人被服儒術其間通經通史工文工詩之¶
<pb:KR4d0446_WYG_032-3b>¶
人卓爾不羣求之它姓鮮或可儷雖遭厯運遷革之餘¶
一族聚處彬彬文物視昔無衰殺也其里距吾崇仁之¶
境僅隔一嶺風聲氣習大略相似而予嘗與其族之耆¶
俊㳺故知之為悉泰定元年秋予在京閲其世譜第一¶
譜吳興以後曠数百年失其系第二譜五世以後亦闕¶
一二世莫詳所自姑置勿論㫁自第三譜南唐倉監行¶
琰為初祖以來凡十六世其六世宋元祐戊辰進士永¶
豐知縣發號曰敷山其七世紹興乙卯進士江州司理¶
<pb:KR4d0446_WYG_032-4a>¶
褎號曰楚山其八世廸功郎竒號曰玉隠皆以能詩聞¶
亦有雜著當時稱為三孫其九世淳熙甲辰特奏名監¶
潭州南嶽廟約之於乾道癸巳始倣歐陽譜譜其族其¶
十一世紹熙癸丑進士臨湘知縣伯溫於慶元已未輯¶
事跡以附其譜之左方前之譜未及載後之事跡未及¶
録者咸淳乙丑其十二世沅廣之大元至治辛酉其十¶
四世隠求又廣之譜之重修已再而三事跡之續編亦¶
再而三矣考據之審纂述之勤豈一耳目之力哉於此¶
<pb:KR4d0446_WYG_032-4b>¶
不惟見孫族才人之盛而舊家文獻之足徵其可無夫¶
子之宋之杞之歎也與示予譜者沅之族孫隠求之族¶
兄用拙也¶
　　　鄧氏族譜後序¶
金谿多著姓為撫州五邑之甲鄧其一也鄧自初祖至¶
三四世派别為六第六派尤盛鄉部所貢士太學弟子¶
貢進士科及第出身者不一仕于邑仕于郡為部使為¶
朝官俱有之宋懲唐末藩鎮之弊兵農判為二農不知¶
<pb:KR4d0446_WYG_032-5a>¶
兵而募無籍之人為兵國勢之弱由此靖康之變金谿¶
鄧氏與傅氏起民兵翼衛有功終宋之世不廢民皆習¶
戰猶有周唐之遺風二百年間鄰㓂無敢犯邑以鄧傅¶
民兵故也宋亡矣而鄧之子孫猶有貴富者豈特與國¶
咸休而已哉今通山縣主簿希顔在宋時咸淳癸酉秋¶
貢以詩賦選中第一名與予素厚善因觀其族譜為志¶
其末云¶
　　　羅山曽氏族譜序¶
<pb:KR4d0446_WYG_032-5b>¶
鄫之去邑而氏曽猶邾之去邑而氏朱也曾以國滅改¶
氏未及百年而武城子輿父子以學顯于魯歴秦漢晉¶
隋唐又千有餘年而南豐子固兄弟以文顯于宋子輿¶
師孔而友顔氏子固祖韓而禰歐陽其聲實殆將與天¶
地日月相終始曾氏之有此它族之所無也予於曾氏¶
之傳系嘗獲觀南豐松江二族所叙記而知武城之後¶
在漢為都鄉侯都鄉之後王莾時避地豫章豫章境内¶
南城之甘山有曾崇仁之鹹溪亦有曾盖皆都鄉苗裔¶
<pb:KR4d0446_WYG_032-6a>¶
也甘山之族一留居水口一徙居藤山一徙居南豐者¶
於子固為四世祖計其伯仲季之離居當在唐末五代¶
間而鹹溪之族有遷于吉之松江者卒葬金龜惟其葬¶
之地楊曽所卜則其自鹹溪而遷松江者亦在唐末五¶
代間松江之六世有居羅山者其八世有居流坑者予¶
家距鹹溪十里知之為詳其族雖不大熾盛然比它族¶
人丁最蕃衍年代最久逺自盛唐時已然松江之有鹹¶
溪而分藤山南豐之自甘山而分先後盖同其時甘山¶
<pb:KR4d0446_WYG_032-6b>¶
鹹溪為二宗原藤山松江乃其支派而或疑鹹溪之曽¶
出自藤山者無乃考之未詳歟夫藤山分自甘山之時¶
鹹溪已有分適松江者矣焉有數百年前之宗原反出¶
於數百年後之支派也哉大凡族系惟據譜諜信以傳¶
信疑以傳疑苟以意料而臆説則必至抵牾曽聖賢之¶
後也羅山之派派自松江而居近鹹溪至于今尚存詩¶
書禮義之風將有復興之漸予觀其族譜識而歸諸曽¶
氏¶
<pb:KR4d0446_WYG_032-7a>¶
　　　廬陵婁氏家譜序¶
婁姓之顯在漢莫顯於建信侯在唐莫顯於譙郡公宋¶
之季四明之婁亦有一二著名者今廬陵歸仙之譜本¶
譙郡第七子之系在宋擢科者幾十與貢者幾三十然¶
未有卓然名世者也婁天章以其父止善所脩家譜徵¶
序語予謂族之顯晦不專繫乎富貴貧賤也苟位極乎¶
公卿財雄乎鄉里一時固號顯族矣數代之後而消歇¶
則昔之赫赫以顯者能保其不昩昩以晦耶然則何以¶
<pb:KR4d0446_WYG_032-7b>¶
使之常顯而不晦曰魯叔孫穆子所云是已在乎徳立¶
功立言立也夫立也者表表在天地間久而不僨不躓¶
也世之譜其族者不知其幾至今人稱歐譜蘇譜者何¶
與以永叔明允之言立故也是豈以富貴而顯哉功之¶
立則漢建信唐譙郡其人也繼今婁氏之子孫能如先¶
世之立功斯亦漢唐之婁也况或能立徳則又有過於¶
二人者乎婁氏子孫勉之它人之序奚足恃所以久存¶
其譜者蓋不在是也¶
<pb:KR4d0446_WYG_032-8a>¶
　　　睢陽王氏家譜引¶
王氏最蕃衍於天下考之姓氏書其所自出不一大率¶
皆古王者後典午南遷為江左右族系亦有二曰臨沂¶
之王曰太原之王今睢陽之王不知出自何系杭州推¶
官家譜曽大父大父無名諱而墓為河流所齧其譜當¶
以諱用娶時氏韋氏葬忠義村鳳凰岡者為第一世用¶
生珪生贇生昕為第二世昕初從事浙東宣慰司授將¶
仕佐郎主丹徒縣簿擢充江浙省掾調省檢校轉承事¶
<pb:KR4d0446_WYG_032-8b>¶
郎晉陵縣尹又轉承務郎杭州推官推官能吏治有聲¶
績宜足以昌其子孫夫它族之譜蓋以存既徃譜之者¶
何恐久而失次不可稽故而睢陽之譜蓋以俟方來譜¶
之者何俾三世至于百世續續而書也漢于公髙其門¶
曰吾為吏多隂徳子孫必興王氏之有譜意亦若此與¶
永嘉林君記之而予復有言是為睢陽王氏家譜引¶
　　　青雲吳氏族譜序¶
初建昌之呉主崇仁簿壻于青雲郷之張而家焉其地¶
<pb:KR4d0446_WYG_032-9a>¶
曰蕭家巷後改稱石橋浸以蕃衍宋淳熙丁酉庚子癸¶
卯如山如陵禮翼相繼與鄉貢嘉熙戊戌方叔入太學¶
淳祐乙巳遂為釋褐進士族之文聲大振邑南之滄原¶
臨川之彭澤皆其分派也亦可謂盛矣時運既更凡舊¶
族鮮不陵替獨此族之人治儒業有恒産視昔未替非¶
其先世之所積者厚所遺者逺而然歟以視予者其十¶
九世孫任字景尹故為識其端云¶
　　　横岡熊氏族譜後序¶
<pb:KR4d0446_WYG_032-9b>¶
族可不譜乎上無以志本原之所自中無以志枝條之¶
所分下無以志流派之所繫不譜不可也熊氏鉅族也¶
在上古則三皇之最盛在中古則五伯之最彊所從來¶
逺矣天下諸郡之熊未論姑以豫章一郡之熊言之其¶
族之别奚翅數十族而昭穆莫相通也何也同姓而不¶
同譜無可考也苟親族之譜不傳則數世之後其枝條¶
流派亦將如旁族之不可考此熊氏原翁所以汲汲於¶
譜横江之族與自叙其譜幾千言文辭博贍如廣藪深¶
<pb:KR4d0446_WYG_032-10a>¶
澤羣竒衆怪層見疊出觀其文之浩瀚滂沛不可覊束¶
因以占其族之蕃衍昌大未可涯涘云¶
　　　豐城徐氏族譜序¶
豐城富城鄉之徐自宋末資政公以宿學碩望在朝鄉¶
里遂稱為名族公既殁而宋祚終今雖時異事殊然族¶
之人猶有好習儒恥作非者其可期於復盛也與資政¶
族曽孫宗禮之子本以其族譜示予為識其左而還之¶
　　　珠溪余氏族譜序¶
<pb:KR4d0446_WYG_032-10b>¶
華蓋山之東麓有脩谷曰珠溪余氏一族居之靡它姓¶
間雜且三百年矣其初一人之身蕃衍至二三百户六¶
七百口雖無甚富之家亦無甚貧之人皆有土田或自¶
食其力以給父母妻子之養尚質實不尚浮虛所謂山¶
深民俗淳縣逺官事少者逮予之外舅玉甫始為儒應¶
宋末進士舉玉甫之族孫璲嗣為儒應今日進士舉璲¶
慎行循理庶幾乎學有根柢譜其族自祖傳四世五世¶
二幹分五支十世而五支之分凡三十有一亦族之盛¶
<pb:KR4d0446_WYG_032-11a>¶
大永久者哉或有去故里居于它所尋究裒集紀録罔¶
遺惇本厚倫之道也予是以嘉之而序焉¶
　　　東川陳氏族譜序¶
家之有隆有替猶國也天朝得南土以來微賤崛起赫¶
赫稱雄者比肩接踵舊家之能如昔者固間有之而亦¶
寡矣樂安東川之陳自宋代號為著姓既富且文入國¶
朝五十年而族之隆視昔未替它族鮮或能及也非其¶
先世之所積者厚所遺者逺而然與庭芝敦謹士多子¶
<pb:KR4d0446_WYG_032-11b>¶
多孫而皆肯學萃族中之不隊其世者重修族譜以示¶
後人所期一族之子子孫孫殆未易涯涘也庭芝名文¶
秀云¶
　　　桐木韓氏族譜序¶
宋東都百六十餘年間氏族之大莫盛於韓吕二家而¶
韓氏二族尤莫盛於桐木韓家桐韓繇參政忠憲公億¶
始盛其盛也非但名位功業而已皆知以禮義學問為¶
事少師維兄弟常親二程南渡後丞相絳五世孫元吉¶
<pb:KR4d0446_WYG_032-12a>¶
最厚朱吕其寓洪者予識國材梓炌炣其二子也是為¶
忠獻第四子職方繹之後國芳桂之子炳正是為忠獻¶
第六子丞相績之後曰壵曰珪則忠獻第二子舎人綜¶
之後於梓為諸孫行春秋之晋大國也國猶競而世家¶
貴族已或降在皂𨽻自金人取中原皇元一四海更二¶
大變而韓氏至于今有子孫宋之祚已終韓之澤未泯¶
炳正以其族譜示予巻首南澗公一序足徵之文獻也¶
因有感於家國隆替興亡之故而志其左以寄悲慨云¶
<pb:KR4d0446_WYG_032-12b>¶
　　　宜黄譚氏族譜序¶
宜黄譚氏之族宋末號為盛大家富而有貴焉其在國¶
朝受朝命亦五六然盛大者一二支而已衰微者固多¶
也甚則絶族有舊譜而不該徧今之新譜上所逮知者¶
推為第一世之祖下所逮見者載至十五世之孫廪廪¶
然懼久而失其緒紊其次也其心蓋厚其慮蓋逺矣哉¶
修譜者誰十世孫觀也¶
　　　竇氏世譜序¶
<pb:KR4d0446_WYG_032-13a>¶
燕山竇諫議一椿五桂自宋興之初逮宋亡之後傳至¶
于今餘三百年乃有住世間而出世間者尚友箕子管¶
㓜安於千載之上是豈但與它族之賢子孫相等倫而¶
已哉斯人為誰諫議公之十三世孫名神清字神清者¶
也¶
　　　龔氏族譜序¶
樂安諸鄉之族其久且蕃者龔坊之龔其一也蓋出宋¶
初至於今十六傳中更冦禍室廬燬而譜牒逸一徳字¶
<pb:KR4d0446_WYG_032-13b>¶
汝明者始追修之克昌字士龍者又補完之任字希尹¶
者及士龍俱叙其端唯恐前之逺而迷其原後之多而¶
紊其派也立心厚矣在先雖未有甚貴甚富之家而亦¶
鮮有不才不肖之人敦尚詩書持循禮法各務本實以¶
殖其生依稀淳古之風焉張子曰子孫賢族將大然則¶
龔族之渟㴠而未大發洩也其將有俟張子之言豈誣¶
也哉¶
　　　宜黄吳氏族譜序¶
<pb:KR4d0446_WYG_032-14a>¶
吳為宜黄崇仁大姓也舊矣而宜黄之吳自朝散大夫¶
公以五舉特奏名佐邑奉直大夫公以一舉正奏名參¶
制置司議遂以貴顯又其一初也奉直之子有世禄而¶
官至儒林者有世禄而官至通直者有鄉貢而恩科如¶
其祖者其孫一與貢一登科而其曾孫一又有以武爵¶
仕者其元孫一人貢於宋一人仕於國初為永春主簿¶
予與主簿君交遊如親兄弟惜其不得年以卒之二¶
十四年其從子京玉以其伯父所修族譜示予覽之慨¶
<pb:KR4d0446_WYG_032-14b>¶
然噫呉自朝散以來至於今殆將十世而六世之間正¶
科者二特科者二貢者凡五仕者凡七富而賢者振振¶
如也其族可謂盛也已覘國之興者以其人才之衆驗¶
家之興者以其子孫之賢吳氏之興其未替也夫予悲¶
主簿君之不可復見故為書此而還其譜且以傒於其¶
族之子孫云¶
　　　龍雲李氏族譜序¶
嬴秦以前國國有本系李唐以前家家有譜牒宋以後¶
<pb:KR4d0446_WYG_032-15a>¶
微矣賢士大夫徃徃自譜其族如歐陽氏如老蘓氏其¶
章章可稱者也予所見諸族之譜不一或志在追逺或¶
志在合異不免渉於傳疑今觀永豐龍雲李氏之譜譜¶
其所可知而已逺不必追也異不必合也確乎其為傳¶
信之書可以為脩家譜者之法矣譜自諱徳昌字天徳¶
者始譜之者其八世孫慧孫字景能以示余者其九世¶
孫濟老字濟可嘉其譜之善而識其端者臨川吳澄也¶
　　　宜黄曹氏族譜序¶
<pb:KR4d0446_WYG_032-15b>¶
凡世之望族莫不以仕宦科名而顯宜黄未置縣以前¶
有曹姓膺郡檄監黄田鎮鎮既陞縣留而不去家于縣¶
西之十五里今其地名曹坊監鎮為曹初祖其三世當¶
宋熙寧間以特恩官太常奉禮郎者其五世有以邉賞¶
由承節郎遷保議郎者又有一家父子三人俱以捍㓂¶
功補承節郎者至六世靖康丙午鄉貢終攸縣丞者奉¶
禮之曽孫將也至七世崇寧乙酉鄉貢次年丙戌登科¶
者保義之孫時脩第八世嘉定丙子鄉貢者保義之曽¶
<pb:KR4d0446_WYG_032-16a>¶
孫萬也逮九世尤盛開禧丁卯鄉貢嘉定戊辰登科者¶
工部員外郎錫也繼此鄉貢者次貢庚午金旁睪也次¶
舉癸酉其弟鎰也又次舉丙子而金旁睪與其從弟鑑¶
族父萬聨貢焉嘉熈戊戌入學者鏜也金旁睪再鄉貢¶
嘉定癸未又入學十世而其子衍端平甲午鄉貢嘉禧¶
乙未登科仕至衡陽縣令應升亦與族父鏜同年入學¶
應旂以寳祐戊午轉運司貢名金同是年鄉貢林咸淳¶
癸酉鄉貢而宋之儒科止矣曹族登科者三入學者三¶
<pb:KR4d0446_WYG_032-16b>¶
貢于鄉貢于運司貢于國學者十三四特科而官䕃授¶
而官子貴而官者累累有在宋季所以號宦族儒族而¶
望於其邑者也宋祚已訖其子孫能保守家産傳習儒¶
業者猶有人其十一世直翁名金之子也嘗因其族譜¶
類韓一世至十世之年壽卒葬及仕不仕頗周悉其十¶
三世理衍之曽孫也又以其舊譜求予序予嘉其克世¶
先世之美將期後世之昌也不自隕隊可稱曹氏之賢¶
子孫乃為序其譜云¶
<pb:KR4d0446_WYG_032-17a>¶
　　　巴塘黄氏族譜序¶
樂安一縣四鄉之富家大姓非一予㓜年稔聞衆口夸¶
談宗支之蕃衍文物之光華聲譽之烜赫者巴塘之黄¶
為盛相去雖不甚逺而足迹未嘗一造間在它處邂逅¶
其族之士流不滿十數老年便道經由行人指示諸黄¶
興隆之地徒有蒿萊瓦礫閴寂慘愴為之傷心然不獨¶
諸黄之居為然也及今乃見其族譜頗究黄族舊日聲¶
譽之所以然它族有唐五代以來五六百年之家或三¶
<pb:KR4d0446_WYG_032-17b>¶
四百年之家而黄於宋祥符七年甲寅始自華容僑寓¶
于此蓋止父子兩人第二代葬其第一代考妣之二䘮¶
于巴塘第三代兄弟凡四其仲生康定庚辰距來時二¶
十七年矣兄弟悉巴塘所生也其初力穡務本一𠕅傳¶
後家産漸饒叔氏無曽𤣥惟伯仲季𦙍冑衆多仲為最¶
伯次之季微不及逮宋既南渡浸浸雄大子孫日趨於¶
文祥符甲寅越百九十一年為嘉泰甲子肇端預鄉貢¶
寳慶乙酉至咸淳甲戌五十年間而貢于鄉郡者九貢¶
<pb:KR4d0446_WYG_032-18a>¶
于漕司者二升于太學者亦二正科仕為縣宰官承議¶
者一特科仕為縣倅官從事者一太學舍選庭對仕于¶
京國官修職者亦一此黄族極盛之時也今稍衰替而¶
猶有人不隊世資不廢儒業淳熈末名筠者譜其族系¶
紹定庚寅冠燬譜亡寳祐中名栝者重修名崇實者將¶
鋟木不果景定中名楷者因栝所脩而増續之名三傑¶
者作序皇元至大戊申名紹復者潤色舊譜鋟之以傳¶
并刻初三代所葬地圖九栝之孫復亨又備其所未備¶
<pb:KR4d0446_WYG_032-18b>¶
請予序之予觀黄族之盛雖不如昔而其苗裔汲汲欲¶
傳其譜於逺乆黄氏其將復振乎昔之作序者字用之¶
老儒飽學予七十年前所識令之請序者字見可俊秀¶
能文近年數數過從焉¶
　　　吕城劉氏族譜序¶
樂安忠義鄉吕城之劉雲蓋鄉雙龍之分派也族人雖¶
不甚蕃衍而吾所及見心術皆良善倫紀皆篤厚習尚¶
皆文雅無它族輕浮澆薄詭譎麤鄙之俗昔有東甫娶¶
<pb:KR4d0446_WYG_032-19a>¶
吾祖姑季平季德祖姑之二子也季説與予同嵗生老而愈欵宻其¶
餘之尊卑長㓜亦多舊識祐甫治進士尚書義馳聲子季行儒業¶
行俱修不忝其先拳拳用意於族譜之一事既成有檄檄其族有序¶
序其譜韓子云仁義之人其言藹如也讀其檄與序信矣夫而予所以¶
嘉其族之良善篤厚文雅者豈溢美哉季仁之子祖衡季説之子潤¶
之持季行所述示予故為識其巻端而歸諸劉氏¶
　　　金谿呉氏族譜序¶
嘗見番昜呉氏世譜推而上之以達于畨君又推而上¶
<pb:KR4d0446_WYG_032-19b>¶
之以達子延陵季子續續相承罔有間㫁盖悉心勤意㕘¶
合諸郡諸族之譜而成自喜其備予獨疑焉夫呉以國¶
氏儻非其後以改姓以胃姓以異姓為後亂其族則天¶
下之呉無一不出於㤗伯仲雍不待世系可考而始可¶
信也司馬氏作史記時諸國譜諜具存然燕世家召公九¶
世至恵侯已缺其傳次名謚彼有國之君也漢初去古¶
未逺尚有不可考者况國滅宗㪚子孫降為士庻人而¶
由周至今寥寥將二千載果何所稽慿何所証騐而一一¶
<pb:KR4d0446_WYG_032-20a>¶
皆欲譜其世得其名哉昔南豐曽氏自叙遡漢都卿侯¶
上接子輿子晳歐陽公不以為是豈非欲其傳信也乎¶
今觀金谿譜以宋初諱詞者為初祖傳至于今十有四¶
代如荆國王丞相世家譜所不載族分派而失其次者¶
不追補而强合譜其所可知不譜其所不可知最為得¶
其實其族貲産盛文儒盛宋之季以科名顯者相踵而¶
宋亡矣詩書禮義之習逮今猶前日其盛未替也予嘉¶
其譜之善故識其端以為駕虚翼偽自欺自誣者之戒¶
<pb:KR4d0446_WYG_032-20b>¶
云¶
　　　雲蓋鄉董氏族譜序¶
唐改臨川郡為撫州疆域之廣亞於洪吉贛而文物聲¶
明甲於大江以南之西宋三百年間一家一族儒宦之¶
盛樂曽王蔡晏五姓為首稱爵位之崇王曽晏最樂蔡¶
次之科名之稠曽蔡晏最王樂次之樂安雲蓋鄉之董¶
計其科名多於曽蔡與晏校其爵位亦在樂蔡之上而¶
論者不以擬于撫之五姓何也盖宋南渡以前董極盛¶
<pb:KR4d0446_WYG_032-21a>¶
之時猶𨽻于吉紹興中年撫増置樂安一縣始割吉之¶
雲盖鄉𨽻撫由是董氏乃為撫之屬民今董之𨽻撫也¶
久矣則尚論撫之世族其可遺董氏乎董之裔有慶重¶
修族譜甚悉其弟天㤗持以示予予于是而益詳董氏¶
之盛毎貢舉之年預薦名或七或六或五或四自祥符¶
八年乙卯至咸淳七年辛未擢進士科近三十人武舉¶
特奏世賞異路而仕者不與通撫之六族而論仕宦之¶
衆莫之與倫至于今從事辭章者不匱雖然昔晉范匃¶
<pb:KR4d0446_WYG_032-21b>¶
具陳其家族厯千數百年之久而魯叔孫豹以為保姓¶
受氏世祀之不絶不若立徳立功立言之不朽六族之¶
儒科仕宦則均而惟南豐曽氏荆國王氏可以當言之¶
立繼此董氏之子孫儻能立功立徳則其不朽之實將¶
與孔門之顔閔周室之太召有商之伊傅唐虞之臯契¶
並其徳立其功立下視曽王二氏之言立且不足貴而超¶
越五族盖有在科名爵位之外者董氏之子孫其懋哉¶
　　　中山趙氏家譜序¶
<pb:KR4d0446_WYG_032-22a>¶
人之為人也有大經焉有大本焉其當然者與生俱生¶
其固然者不與死俱亡也而能不虧天地之畀付者幾¶
何人哉中山趙徳齊自叙家譜以述祖四言詩及思親¶
五言詩聨係于後哀死事生篤近追逺藹然良知良能¶
之發見惻愴懇至字字由𠂻與身不行其事而口姑為¶
是辭者逈絶不侔也嗚呼徳齊於倫紀之大經若是真¶
篤行君子哉雖然二五之運參差雜糅氣質所賦不一¶
概也肫肫切寔者或不能不䁆曖乎其大廓廓髙明者¶
<pb:KR4d0446_WYG_032-22b>¶
或不能不忽昜乎其小自聖人以下鮮有不偏予始遇¶
徳齊敬其端慤而已浸浸親宻而與之語乃知其洞徹¶
大本如披雲霧而覩日月也盖渉厯二氏約而歸之吾¶
聖人既升切實之堂又入髙眀之室斯世也而有斯人¶
也即纍然山澤之癯被褐懐玉世莫之知抑亦以知我¶
者希為貴歟昔臧武仲言有明徳而不當世其後必有¶
逹者弗父何宜有宋而不有故其後有正考父之賢孔¶
尼父之聖也夫以神明之冑於今為庶而希賢希聖猶¶
<pb:KR4d0446_WYG_032-23a>¶
有其人則所謂明徳不當世而其後有達者詎不信矣¶
乎徳齊名由齊秦康惠王之苖裔云¶
　¶
　¶
　¶
　¶
　¶
　¶
<pb:KR4d0446_WYG_032-23b>¶
　¶
　¶
　¶
　¶
　¶
　¶
　¶
　吳文正集巻三十二¶
