# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:32.825017
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷二十二
<pb:KR4d0446_WYG_022-1a>¶
欽定四庫全書¶
　吳文正集巻二十二¶
　　　　　　　　　　　　　元　吳澄　撰¶
　　序¶
　　　徐中丞文集序¶
御史中丞徐公伯𢎞父之文如穀粟之可以食桑麻之¶
可以衣也彼爛然紅紫之花蔚然蒼翠之草可玩而已¶
矣公之子守義曩從予於胄監而予及識公殁後贈資¶
<pb:KR4d0446_WYG_022-1b>¶
政大夫中書右丞封平陽郡公諡文靖¶
　　　吳間間宗師詩序¶
物之有聲而成文者樂也人之有聲而成文者詩也詩¶
樂聲也而本乎氣天地之氣太和而聲寓於器是為極¶
盛之樂人之氣太和而聲發乎情是為極盛之詩自古¶
及今惟文武成康之世有二南雅頌之聲焉漢魏以後¶
詩人多矣而成周之太和不再見其間縱或小康而詩¶
人大率不遇身之轗軻窮愁則辭之凄凉哀怨宜也何¶
<pb:KR4d0446_WYG_022-2a>¶
由而得聞治世之音乎𤣥教大宗師吳特進當四海一¶
統之時際重熙累洽之治出入禁闥晨夕清光厯仕六¶
朝眷渥如一一世亨嘉之㑹如此一身希曠之遇又如¶
此醺酣唐虞三代之春醲郁蓬瀛三島之馥太和之氣¶
貫徹於身表裏冲融居天上人間第一福徳其發於聲¶
而為詩也韻度何如哉舊有瓢藁不啻千篇泰定二年¶
被㫖代祠江南三神山四年還京天機天籟觸處吟詠¶
詩凡二百餘首曰代祠藁其徒李盤中提㸃將鋟諸梓¶
<pb:KR4d0446_WYG_022-2b>¶
而其從子吳養浩待制請序巻端其詩如風雷振蕩如¶
雲霞絢爛如精金良玉如長江大河葢其少也嘗從碩¶
師博綜羣籍蚤已闚闖唐宋二三大詩人之門户况又¶
遭逢聖時㴠泳變化其氣益昌太和磅礴可使畏壘之¶
民大壤可使藐姑射之物不疵聲詩特餘事耳偶然游¶
戲字字鳴國家之盛詣於英莖咸韶之樂固非寒陋困¶
悴拂鬱憤悶者之所可同也幸哉此生之在此時也盛¶
哉此時之有此詩也李盤中名某宣授體文翊教淵素¶
<pb:KR4d0446_WYG_022-3a>¶
真人云¶
　　　周栖筠詩集序¶
世有學術貫千載文章妙一世而詩語或不似者唐宋¶
六七百年間有學有文而又能詩不過四五人而已兹¶
事豈易言哉善詩者譬如釀花之蜂必渣滓盡化芳潤¶
融液而後貯於脾者皆成蜜又如食葉之蠶必内養既¶
熟通身明瑩而後吐於口者皆成絲非可强而為非可¶
襲而取栖筠自少壯客遊以詩好每出一語何其似也¶
<pb:KR4d0446_WYG_022-3b>¶
正而不陳腐竒而不生硬淡而不枯槁工而不靡麗觀¶
其所作期其所到殆將梯黄杜而窺陶曹猶慊然不自¶
足葢其才髙其思清不待苦心勞力天然而成雖得之¶
之易而能知其難非真有悟於中不如是晩年學造乎¶
理文進乎古則其詩之愈超也固宜¶
　　　李侍讀詩序¶
韓子之論文謂氣盛則言之短長聲之髙下皆宜夫詩¶
與文之有資於氣也尚矣翰林侍讀學士李仲淵心易¶
<pb:KR4d0446_WYG_022-4a>¶
直而氣勁健其為氣也肖其人古體五言如生在魏晉¶
畧不渉齊梁以下光景七言雜言翩翩游乎鍾山丞相¶
雪堂學士之間而無留難約之而為近體也亦然葢其¶
平日淹貫古今諸名家詩芳潤熏漬乎肝脾英華含咀¶
乎頤輔藏蓄既富而氣之盛又足以驅役左右之俾效¶
供給而各職其職非若孱懦之帥擁兵百萬而拙於調¶
用故出乎喉吻溢乎毫端與名家詩人之態度聲響無¶
一不似彼肆口肆筆漫成音韻而曰詩者何能窺其彷¶
<pb:KR4d0446_WYG_022-4b>¶
彿哉所謂言與聲之皆宜者由乎氣之盛詎不信矣夫¶
予於仲淵之詩所以三復諷詠而不敢易視之也為識¶
其左而歸其編¶
　　　劉尚友文集序¶
西漢之文幾三代品其髙下賈太傅司馬太史第一漢¶
文厯八代浸敝而唐之二子興唐文厯五代復敝而宋¶
之五子出文人稱歐蘇葢舉先後二人言爾歐而下蘇¶
而上老蘇曾王未易偏有所取舍也如道統之傳稱孔¶
<pb:KR4d0446_WYG_022-5a>¶
孟而顔曾子思固在其中豈三子不足以紹孔而劣於¶
孟哉叙古文之統其必曰唐韓桞二子宋歐陽蘇曾王¶
蘇五子也宋遷江南百五十年諸儒孰不欲以文自名¶
可追配五子者誰與國初廬陵劉會孟氏突兀而起一¶
時氣燄震耀逺邇鄉人尊之比於歐陽其子尚友式克¶
嗣響夫一家二文人由漢迄今僅見眉山二蘇而尚友¶
之嗣㑹孟不忝子瞻之嗣明允嗚呼盛矣然歐實宗韓¶
明允乃以為非韓子之文而歐陽子之文劉與歐同鄉¶
<pb:KR4d0446_WYG_022-5b>¶
而不專宗歐予亦以為非歐陽子之文而劉子之文也¶
明允雄渾奇峭永叔擬以荀卿直躋之周秦間子瞻長¶
江大河一瀉千里評者曰子瞻之文非明允之文也若¶
㑹孟之諔詭變化而尚友浩瀚演迤評者亦曰尚友之¶
文非㑹孟之文則為知言也已嗚呼百世之下有深於¶
文者其亦然予斯論否乎尚友之門人曾聞禮編輯其¶
文曰附於韓門李漢予與尚友善素喜其文辭又嘉劉¶
門之有南紀也是以序其巻首云¶
<pb:KR4d0446_WYG_022-6a>¶
　　　孫履常文集序¶
予家崇仁之極境距郡城二百里餘故於郡之名流聚¶
㑹不數數孫君履常有學有行撫士之巨擘予心所敬¶
畏者也輒十年僅一見平居聴人傳誦其詩喜之如聞¶
韶音而猶以鮮或覩其文為欠至順壬申予至郡舊學¶
者王逺抄録履常之文二編約百五十篇予取而觀之¶
明潔整嚴紆餘曲折本原混混而愈有議論衮衮而不¶
匱葢根茂實遂膏沃光煜韓子所謂仁義之人其言藹¶
<pb:KR4d0446_WYG_022-6b>¶
如者夫文章固儒之末技然其髙下興衰闗係天下之¶
氣運亦豈可易視哉予雖不能而自幼好讀先漢盛唐¶
盛宋諸文人之辭因履常所作而幸韓歐之緒可不墜¶
是以書於其編¶
　　　遺安集序¶
唐宋二代之文可與六經並傳者韓文公自幼專攻古¶
學既長人勸之舉進士始以䇿論詩賦試有司歐陽文¶
忠公王丞相曾舍人蘇學士皆由時文轉為古文者也¶
<pb:KR4d0446_WYG_022-7a>¶
桞刺史初年不脱時體謫官以後文乃大進老蘇亦於¶
中年棄其少作而趍古前進士宜黄鄒次陳悦道甫精¶
於時文少年魁鄉貢成科名名成而不及仕隠居講授¶
日從事於文若古近詩若長短句若駢儷語固時文之¶
支緒其工也宜餘力間作古文浸浸逼古之人葢其才¶
氣優裕義理明習故文有根柢非徒長於辭而已子成¶
大輯其槀凡十八巻諸體畢具森然如武庫兵予為序¶
其首俾有志於文者觀焉¶
<pb:KR4d0446_WYG_022-7b>¶
　　　盛子淵擷藁序¶
予每過揚論文必之盛氏教授君以耆年碩望老於家¶
而子淵得家學擅名東淮舍是殆無可與論斯事者矣¶
夫文小技也予幼亦好之好讀誦好評議用力多而見¶
功寡或發於聲不過能為今人語以達於意而已求一¶
言之㡬乎古不能也比年涿郡盧學士處道所作古詩¶
類皆魏晉清言古文出入盤誥中字字土盆瓦釡而倐¶
有三代虎蜼瑚璉之器見者能不為之改視乎今覽子¶
<pb:KR4d0446_WYG_022-8a>¶
淵擷藁一二何其形制之似也葢與盧游從也數家學¶
之外薰漸固有自云子淵不自是而就正於予顧予藜¶
羮糲食野人所共笑豈有物外奇玩如金膏水碧者哉¶
度不足以愜所期聊書此以開異時細論之端¶
　　　金谿劉大博文集序¶
宋太學博士劉君之詩文僅存若干篇皆典雅温潤明¶
白敷暢讀之可見其為正人胷懷皎潔坦易畧無塵滓¶
嶔崎葢其天資超特人物偉然自宜居當世之第一流¶
<pb:KR4d0446_WYG_022-8b>¶
年十七而登陸子之門二十四而入學二十九而釋褐¶
四十四而遽終予深惜其達之太早不得久於親師又¶
惜其逝之太速不得竟其務學是以所就但如是而已¶
其族曾孫立大收拾遺文及年譜行狀等鋟之於木故¶
為之題辭以表予之所敬慕亦以致予之所惋惜焉爾¶
　　　詩珠照乗序¶
古之詩或出於幽閨婦女山野小人一為采詩之官所¶
采以之陳於天子肄於樂官至今與雅頌合編人尊之¶
<pb:KR4d0446_WYG_022-9a>¶
以為經采者豈為無功於詩哉後世不復有是官則民¶
間有詩誰其采之廬陵郭友仁窮閭之士也以采詩自¶
名而行四方詩有可取必采以去鋟之木而傳之人俾¶
作詩者之姓名炳炳輝輝耀於一時譬之珠然所生之¶
處澤媚而厓不枯固異於凡物不有人焉采之以獻則¶
潛於深淵世無知者又烏得覩其照乗之光乎詩之不¶
可以不遇夫采者葢如此雖然唐之翰林工部當時有¶
采其詩者否今五百餘嵗而光燄萬丈愈久愈明又不¶
<pb:KR4d0446_WYG_022-9b>¶
止如珠之照乗而已詩若二子雖不采庸何傷¶
　　　吏事初基詩註序¶
吏事初基詩註一部四表横浦何君之所撰述也綴五¶
言為詩以提大綱輯諸説為註以備衆目凡聖賢訓戒¶
古今禮法公私應接大小事務靡不該載經史子集律¶
令條例舊聞新見嘉言善行靡不援引上自帝王次而¶
公卿次而府史下逮庶士皆有禆益皆可遵行也其為¶
詩也標一句五字於上如書篇之有名詩章之有題淺¶
<pb:KR4d0446_WYG_022-10a>¶
近明白雖若質俚而不可忽且易也其為註也累數十¶
百言於下如經解之有䟽史書之有志諄復詳悉雖若¶
繁雜而不可厭且憚也然非徒撰述之者為難而觀覽¶
之者亦難故予讀之數日而後能竟於是而嘆其學之¶
博贍識之周徧也其所援引其所該載雖儒流或未研¶
窮豈但可為吏師而已何君幼習儒壯而試吏入官初¶
遇之於豫章已聞其翊贊風憲之美再㑹之於京師又¶
見其眈玩經史之勤稽其撰述而昔之所見所聞猶信¶
<pb:KR4d0446_WYG_022-10b>¶
抑嘗謂周興嗣以王右軍所書一千字次而韻之非有¶
意著書立教也其間之知過必改靡恃已長心動神疲¶
逐物意移等語雖聖賢遺論奚以尚兹何君此編特為¶
吏事設耳而有曰道合生諸妙神凝湛一泓則浸浸乎¶
窺闖聖賢仙佛之域吏事云乎哉予既為之作序復摘¶
出此語以旌君所學所識云¶
　　　周天與詩序¶
梅南周天與詩二十篇青山趙儀可所選精矣而猶曰¶
<pb:KR4d0446_WYG_022-11a>¶
待刪以請於予予謂詩可選不可刪也何也自商頌逮¶
周文武訖陳靈皆夫子所刪自楚騷逮漢魏晉訖齊梁¶
皆蕭紀所選刪非聖人不能選則才士可為也韓子曰¶
曾經聖人手議論安敢到邵子亦云刪後更無詩刪詩¶
豈易言哉選之可也然靈均九章選僅存一淵明諸詩¶
選止留四詎可執以為定乎然則刪固不可能選亦未¶
易能也周君才氣情思如雷雨交作紅紫競妍森不可¶
遏其二十篇泰山一毫芒耳雲興泉湧日富日新予雖¶
<pb:KR4d0446_WYG_022-11b>¶
老拙尚當嗣儀可為君選之¶
　　　胡印之詩序¶
近年以來學詩者浸多往往亦有清新奇麗之作然細¶
味深玩不過倣像他人之形影聲響以相矜耀雖不可¶
以其人而廢其言亦不可以其言而取其人也若胡氏¶
𢎞印所作則不然達意而不巧飾於言纂古而不希合¶
於今巻端自序其志欲進於道庶幾乎可與言詩矣夫¶
道也者天所與我已所固有也不待求諸外有志而進¶
<pb:KR4d0446_WYG_022-12a>¶
進焉有見有得可立而竢非止能言而已斯志也余嘉¶
之故期以逺者大者而還其槀請姑置是而求其所謂¶
道¶
　　　何敏則詩序¶
天時物態世事人情千變萬化無一或同感觸成詩所¶
謂自然之籟無其時無其態無其事無其情而想像摹¶
擬安排造作雖似猶非況未必似乎近代參政簡齋陳¶
公比之陶韋更巧更新今觀臨江何敏則句意到處清¶
<pb:KR4d0446_WYG_022-12b>¶
俊絶倫葢亦叅透此機彼鈍根下品孰敢仰視㸃者評¶
者一一摘抉示人矣他日不新而新不巧而巧㸃者莫能著¶
一筆評者莫可措一辭是又詩之最上乗¶
　　　董雲龍詩集¶
幼深弟出驪海獨吟一篇示余余讀之喜曰此何人也¶
何其詩之似簡齋也讀之竟其於簡齋有未似者有近¶
似者有酷似者於以見其其進之未已誄文一篇為其¶
師而作殆與后山妾薄命之詩同其悲夫溫柔敦厚為¶
<pb:KR4d0446_WYG_022-13a>¶
有得於詩教所從受學之師生而尊慕焉死而哀慕焉¶
可謂不忘本矣敦厚人也其詩之進進而未已也宜哉¶
吟者為誰董氏雲龍其名¶
　　　空山漫藁序¶
予壯嵗遁身巴山之隂屏人讀書一日有空山雷講師¶
自郡城至求大木以營搆聚處談老子甚相契後屢㑹¶
每見師與人論詩羣雌孤雄聴者披靡葢才髙學廣氣¶
盛辭贍横説竪説無施不可孰敢迎其鋒所謂長袖善¶
<pb:KR4d0446_WYG_022-13b>¶
舞者歟師沒將三十年其徒孫周惟和攜所鋟詩集過¶
予讀之精深工緻豪健竒傑大概從杜韓中來早師趙¶
而與趙不同晚友曾而與曾亦異與甘俱出於趙而各¶
擅一體者也師嘗註道徳經及南華内篇三詩其一伎¶
爾少業進士應舉不偶乃寄跡老氏法儒中之巨擘非¶
道家者也師名思齊字齊賢甫空山其號云¶
　　　管季璋詩序¶
贑之寧都宋末多有以詩名蒼山曾子其巨擘也蕭管¶
<pb:KR4d0446_WYG_022-14a>¶
二姓之為詩者皆宗之予年八十四矣始得見管如圭¶
季璋之詩讀之驚異曰此地乃有此詩人乎葢不尚辭¶
之工辭之奇而篇篇有意感今懷古今人興嘆興悲而¶
莫能自己由其讀書有眼目故其形於言發於聲達於¶
事變止乎禮義非無源之潢潦所可同也予懼夫世俗¶
之觀求備於其辭而不識其為至寳是以為題其巻端¶
　　　李元吉詩序¶
廬陵郭以是博記覽工詞章予嘗許其可與議杜韓以¶
<pb:KR4d0446_WYG_022-14b>¶
書介里中士李業來見有詩一袠而郭為之序昔昌黎¶
韓子勉李翊曰養其根而竢其實加其膏而希其光仁¶
義之人其言藹如也今郭之所以勉業視韓之所以勉¶
翊若合符契業字元吉詩淡婉可愛與郭居相近志相¶
得游處親宻漸漬長益月異而嵗不同他日至而詩與¶
學俱進予將嘆美曰魯無君子者斯焉取斯¶
　　　孫靜可詩序¶
孫靜可詩甚似唐人或者猶欲其似漢魏夫近體詩自¶
<pb:KR4d0446_WYG_022-15a>¶
唐始學之而似唐至矣若古體詩則建安黄初之五年¶
四愁燕歌之七言誠為高品然制禮作樂因時所宜文¶
章亦然品之髙其機在我不在乎古之似也杜子美唐¶
人也非不知漢魏之為古一變其體自成一家至今為¶
詩人之宗豈必似漢似魏哉然則古詩似漢魏可也必¶
欲似漢魏則泥此可為圓機之士道執一廢百者未足¶
與議也予方喜静可之似唐詎可勸其舍故行而習新¶
歩歟¶
<pb:KR4d0446_WYG_022-15b>¶
　　　胡助詩序¶
金華胡助詩如春蘭茁芽夏竹含籜露滋雨洗之餘馥¶
馥幽媚娟娟浄好五七言古近體皆然令人愛玩之無¶
斁頌雅風騷而降古祖漢近宗唐長句如太白子美絶¶
句如夢得牧之此詩之上品也得與於斯者其在斯乎¶
其在斯乎¶
　　　金陵集序¶
鄉相王文公辭位退居留金陵其詩傳播至於今與大¶
<pb:KR4d0446_WYG_022-16a>¶
江秦淮鍾阜石城同其流峙吳梓南杰自吾鄉來游於¶
斯有詩一編曰金陵集追躡前塵非苟作者將俾臨川¶
詩人之景響炳耀鏗鍧往往為佳麗地而留與充之充¶
之又一半山可也宗人澄書¶
　　　谷口樵歌序¶
唐初創近體詩字必屬對偶聲必諧平仄由是詩分二¶
體謂蕭選所載漢魏以來詩為古體而近體一名律詩¶
善古體者詆之曰古體之律尤精也近體惡得專律之¶
<pb:KR4d0446_WYG_022-16b>¶
名哉予解之曰彼所謂律非謂詩法也特以其有對偶¶
平仄之拘而謂之律爾若以詩法為律則二體詩各有¶
律近體誠不得專其名也方與客論此未竟適旴士吳¶
君定携其谷口樵歌至予讀之驚喜葢於近體詩尤長¶
雜之李唐諸家傑作中㡬莫可辨竊以比之許郢州而¶
穠麗工緻猶或過之但其處僻出稀相知未衆惟𤣥教¶
大宗師吳成季一見而奇之為鋟木以傳者凡百餘篇¶
可謂有目能識寳矣予亦有取焉二人非黨同姓而偏¶
<pb:KR4d0446_WYG_022-17a>¶
稱奬也尚瀟散貴豪健者不與同調乃其所習之殊而¶
然世間至寳人人共珍予所取者公一世其所殊者私¶
一己而已有寳在斯韞匵以待四海之内寧不再有如¶
成季與予者乎君定名閏孫南城人也¶
　　　劉復翁詩序¶
古之詩皆有為而作訓戒存焉非徒修飾其辭鏗鏘其¶
聲而已是以可興可觀可羣可怨漢魏猶頗近古齊梁¶
以後靡矣流連光景摹冩物象敝精竭神而情性之所¶
<pb:KR4d0446_WYG_022-17b>¶
發意義之所託蔑如也唐宋詩人如山如海其追躡風¶
騷者固已卓然名家然有之靡益無之靡損者亦總總¶
而是吉士多俊流或呈露於詩大率能奇能工有如劉¶
君復翁者乎百不一二也葢篇篇寓訓戒而不苟焉假¶
於聲辭今見其詩而恨見之之晚也復翁軀幹雄偉志¶
氣豪邁才可為世用而年且耆艾肥遁若將終身由是¶
推之世之人才其沈晦於下而不獲顯庸者豈少哉噫¶
　　　豐城洪先生文集序¶
<pb:KR4d0446_WYG_022-18a>¶
豐溪洪先生前宋鄉貢進士皇元以儒學教授致仕給¶
半俸養文士之䝉恩鮮或有是自號永齋翁生端平甲¶
午年八十一而卒既卒之十三年其孫寄示所刻環中¶
集十巻翁天資敏邁少工進士業雖時異科廢猶喜談¶
而不厭接人坦易和厚盎然如春晚耽邵子易學掲先¶
天方員圖於屋壁扁曰環中得此洗心滌慮固宜髙出¶
物表視彼終身沒溺於利欲之海者奚翅相去萬萬哉¶
集中論井田論封國皆千載未明之疑而援引該博議¶
<pb:KR4d0446_WYG_022-18b>¶
論贍蔚如江漢波瀾衮衮不竭民數氣運二篇玩之再¶
三而不忍釋焉疇昔聚㑹之時往往造次未嘗共評此¶
等奥義今也撫巻太息而翁不可復作已士之勤苦每¶
患無以傳後不獲與翁並世而觀於其文則翁所學所¶
識大概亦可知也¶
　　　黃養浩詩序¶
世所選諸家詩每令人手披口誦不忍釋及閲其全集¶
則又不然雖李杜大家亦不篇篇可人意於以見詩之¶
<pb:KR4d0446_WYG_022-19a>¶
不易為也獨近代簡齋陳參政集無可揀擇葢自選之¶
而凡不可者不復存也樂安黄養浩有詩一帙不滿五¶
十題亦必自選而不以多為貴也意態聲響宛然參政¶
公之彷彿作詩如是可謂不苟作者矣披誦至三四因¶
書巻首以志吾之喜而歸其編¶
　　　秀山小藁序¶
宋從政郎建寧府節度推官南豐鄧元實咸淳戊辰進¶
士元至元戊寅秋卒仕未十年年止四十七平生遺文¶
<pb:KR4d0446_WYG_022-19b>¶
僅僅存此皆一時隨俗應用之作非有意傳後者然葩¶
華光彩至今晃耀人目亦其才思之超邁而然子既昭¶
既以鋟諸木孫允文又以授諸人葢欲永其傳廣其傳¶
也孝子慈孫之心哉¶
　　　東湖集藁序¶
予在京師時嘗對東平申屠駉言豫章老詩人李庭桂¶
最工近體及至申屠氏掾江西省始與李相聚一二年¶
間倡和成集于喁之前後泠飄之小大此兩間奇絶之¶
<pb:KR4d0446_WYG_022-20a>¶
聲孟韓聨句蘇黄賡韻迨今令人嗜之如膾炙何也兩¶
相值而互相發則詩亦神世謂敵手棋好觀是已子迪¶
駉字也庭桂之字予偶忘之人稱栖碧山人云子迪寄¶
示東湖集藁因為題其巻端¶
　　　吳伯恭詩序¶
吾猶及見里中甘許謝三長者言詩而吾家周栖筠亦¶
以詩自好毎聞謝周稱吳肅伯恭之才今春留邑始獲¶
見其詩葢氣質剛毅不為貧賤所移使易地而處夫豈¶
<pb:KR4d0446_WYG_022-20b>¶
淫於富貴屈於威武者哉如是而為詩宜非凡流所可¶
到而伯恭方且研經務學以培其本他日本亦深理亦¶
明則其心聲所發理為之主氣為之輔雖古之大詩人¶
何以尚兹雖然學以充其才理以長其氣必有事焉當¶
不但能詩而已吾其止以詩人期伯恭乎抑猶有在於¶
詩之外者也¶
　¶
　吳文正集巻二十二¶
