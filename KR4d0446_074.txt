# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:33.901266
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷七十四
<pb:KR4d0446_WYG_074-1a>¶
欽定四庫全書¶
　呉文正集巻七十四¶
　　　　　　　　　　　　　元　吳澄　撰¶
　　墓誌銘三¶
　　　故樂溪居士呉君墓誌銘¶
樂溪居士吳君諱伯成字文甫瑞髙安樂安里人其先¶
自九江而西山而筠之五鹽今髙安仁孝里也十世祖¶
&KR0008;敦書崇義富甲一鄉八世祖文海以明經見稱愛樂¶
<pb:KR4d0446_WYG_074-1b>¶
安山水徙而家焉曾祖仁旻祖世經韞玉弗衒父應祥¶
與鄉貴劉公應龍善嘗於廣東制司奏辟迪功郎監寧¶
江鎮弗就君少從姚公勉學舉子業姚公進士第一立¶
朝以言事不合去君亦厭科舉隱居自樂庚申兵後嵗¶
大饑奸暴竊發君出粟賑施㓂攘遂戢時出粟弭盜者¶
許奏補官君笑曰此豈邀功賞時邪庚午嵗又大饑莩¶
饉相枕藉君復發粟賑施且為食以待饑者得全活數¶
百千人秋成貸者倍取息君獨不爾貧不能償焚劵不¶
<pb:KR4d0446_WYG_074-2a>¶
問人有患難極力拯救或忿怨至不可釋得君一言輙¶
愧服渝平收撫孤遺教育婚娶人皆徳之而君不自以¶
為徳平居未嘗疾聲厲容不喜言人過所居山水峻駃¶
溪流清潏平鋪石磧上如織文紆回里許直扺石壁下¶
徜徉其間竟日忘倦故相章公鑑取知者樂水意書樂¶
溪二字扁其堂嵗丙子兵祸延毁處之泰然重葺家塾¶
勉諸子勿廢學陳公仲㣲隐南海不返賔從留故山君¶
擇其賢者與為師友父䘮哀瘁致客數郡畢至其事親¶
<pb:KR4d0446_WYG_074-2b>¶
也孝其教子也義其處已也厚其與人也惠生宋嘉熈¶
戊子六月終大元大徳癸邜二月終之日戒子孫曰汝¶
祖父以忠厚傳家宜勉學勿墜言訖而逝娶黄繼徐子¶
男三泰來大有鼎元女二適朱適陳孫男七鎡鑑欽塤¶
均増法保女二曾孫男三安孫勝孫慶孫女四泰來後¶
三嵗卒大有將以皇慶二年正月某日奉柩𦵏於里之¶
邱橋原先事清江宗人中以前進士劉方大狀來詣臨¶
川為其孤請銘噫髙安清江臨川雖異郡而氏族同一¶
<pb:KR4d0446_WYG_074-3a>¶
原清江之宗能為之請臨川之宗不為之銘可乎乃叙¶
次其狀而銘曰¶
吾祖泰伯以天下讓代有聞人名節相尚維居士君既¶
富且文鄉人懐只睇此髙墳¶
　　　故鄉貢進士鄭君碣銘¶
君諱松字特立初名復貢於運司者再貢於鄉郡者二¶
三試禮部不中嘗以詩文見知郡守㑹郡守救荒有富¶
戸閉糶將加之罪君為救解得免富户恩之結為婚姻¶
<pb:KR4d0446_WYG_074-3b>¶
以家事托富者死家之寡幼咸聽命焉一統之初新民¶
未諳新政吏乘時為暴利寡幼之財悉於君乎求取肉¶
既盡而虎狼吞噬如昨無厭及我君竟坐視而貧君視¶
財如糞土不惟求取者灑然與之不吝雖給使令之人¶
資用不㑹其贏縮故貪詐咸樂為役徳祐間大軍逼境¶
制置使左次於撫崇陴浚隍募人鑿鴻鶴山復盱水故¶
道灌注城下君應其募制置司賞以官且捐沒官田租¶
八十萬俾練莊户為兵既革命猶有圖興復者檄君為¶
<pb:KR4d0446_WYG_074-4a>¶
助君以民兵應之其卒勇敢獨能與大軍遇多所殺獲¶
俄而卒戰死者衆遂潰君避入溪洞遇赦乃出少學詩¶
於鄉之曾明卿又學於贛之曾子實有唐山初槀晚槀¶
在中嵗與予為友聽予説諸經諸子領㑹悦懌予所校¶
四經三禮悉命筆工抄冩促予著書予曰少俟君即自¶
為之雖范淳夫之信程叔子不是過也間成一二示予¶
予謂尚宜修改故其書未出然好事者亦或傳録以去¶
邵子以運經世之篇紀事始堯訖五代君續紀二百七¶
<pb:KR4d0446_WYG_074-4b>¶
十五年之事起庚申宋興終甲午金亡名曰經世續書¶
從𦵏師得𦵏術富者一游一夏並師其學予進之翰林¶
學士程公亦待以殊禮君資識不凡自知讀書為文於¶
飲食男女之欲澹如也自少不畜婢妾每日對賔客食¶
於外未嘗私有口腹之奉志極髙廣而一無所成生長¶
富家而卒以困阨其命也夫其命也夫君之父諱鳯翔¶
以禦冦得仕官至從事郎君生三十五日而為叔父後¶
所後父諱莘亦以招賊功補將仕郎所後母黄氏鞠子¶
<pb:KR4d0446_WYG_074-5a>¶
甚慈配康氏有婦徳共君守約而不怨子男四世忠教¶
忠保忠俱能斆學元忠早卒女四適范適陳適謝適游¶
二女亦先卒君生於端平乙未五月終於大徳丁未十¶
一月葬於十洞所居之後君嘗囑其子求程公書墓額¶
而予為誌銘君沒之後予有逺役未暇作也今乃叙君¶
平生大槩碣於墓而繫之以銘銘曰¶
志所可期才弗與施力所可為命弗與時直騖横馳卒¶
坐蹇覊匪不深知寧不深知厥聞永垂徵此銘辭¶
<pb:KR4d0446_WYG_074-5b>¶
　　　金谿余瑞卿墓誌銘¶
有文學有賢行夀矣富矣又子孫衆多隱居不求聞無¶
幾㣲事嬰懐考終於牖下之數者有其二三已難金溪¶
余瑞卿兼而有焉其所得於天何其厚哉君諱斗祥族¶
所聚曰大原家西山三百載逺祖迪功諱彦和曽王考¶
諱曮王考諱文端俱以文行稱考諱應時善書工詩王¶
妣張夫人淙溪望族君夫人兄之子命為世孫五嵗入¶
學日記數百言長治舉子詞賦所修日益比弱冠與黄¶
<pb:KR4d0446_WYG_074-6a>¶
君炎薦同試舉塲黄預貢文同而得失異君愈自信自¶
勵試補國學生凡三輙不偶科舉事廢教諸子仍舊業¶
毎自律以尺度他日有司試儒仍免徵役君二子並以¶
詞賦中選君身總家務夜燈猶不廢書下至伎術亦且¶
通習詩莊重縝栗肖其為人内寛外嚴有古長者之風¶
終日整肅祁寒盛暑不變望之莫不敬畏恪謹禮節長¶
幼卑尊繩繩如也雖接下賤無懈怠容見徹守固外物¶
無能動其中逮養四親致孝䘮祭一無違禮於張氏雖¶
<pb:KR4d0446_WYG_074-6b>¶
㨿禮降服而情則隆建祠買田麗淙溪桐林寺以貽永¶
久所居種竹萬个宫講周公方書竹心二字扁其楣平¶
生無他好唯適意佳山水過白馬之珠溪欣然㑹心捐¶
金得之築觀曰仁夀一嵗率再三往與良朋飲酒賦詩¶
其間至大壬子七月四日無疾而逝得年七十有九初¶
娶危氏再娶呉氏子男五&KR0731;鳯麟鶚驥女一適呉孫男¶
十瑀琇珂珊琦珹璋若蘭䝉女五曾孫女二卒之明年¶
諸孤將以十二月某日𦵏於珠溪之兆其宗人前大學¶
<pb:KR4d0446_WYG_074-7a>¶
進士鑰狀君之行來徵銘予知進士君因進士君之言¶
知君既叙次其狀如右銘曰¶
玉韞珠潛山輝澤媚厥幽孔昭昭視來世¶
　　　黄亨叔墓誌銘¶
臨川黄君亨叔工進士詩賦少負能聲亞於其宗兄知¶
縣君仲明仲明與予同為咸淳庚午貢士其年亨叔亦¶
中選溢貢額外明年仲明與予試禮部亨叔試補國學¶
弟子員仲明登進士丙科予罷歸亨叔亦罷歸越四十¶
<pb:KR4d0446_WYG_074-7b>¶
有三年仲明過予言曰亨叔死矣𦵏有期炎發狀其行¶
子其銘諸予悵惋久之曰科舉取士如博懸於投非智¶
力所能與以亨叔之藝而不偶命也夫亨叔諱泰亨家¶
臨川珠山其先繇豫章徙曾大父文廣大父彦益父天¶
徳母王氏繼饒氏亨叔早從良師友講肄文思竒蔚氣¶
格雄絶為流輩所推英英出庻士右科舉廢學專於身¶
治移於家事親禮無違丁時多虞不以公私事貽親憂¶
父䘮致哀孝繼母如母友弟淑子藹然仁讓之風前時¶
<pb:KR4d0446_WYG_074-8a>¶
井里弗靖或欲相挺為不義諄諭善誘俾愧悟而止官¶
委覈産一槩公平弊革賦均至今人䝉其利宅東有閣¶
扁曰見逺閣東有軒扁曰東明燕坐之室嘉樹森立活¶
水鏡静扁曰梅塘一家父子兄弟文物雍容賔朋觴詠¶
無虚日皇慶癸丑春㣲恙諸子竭誠籲天調膳進藥獲¶
延數月起處如常雖疾猶娱書不輟手冩邵子觀易吟¶
又自吟云久約松筠堅晩節病逢蒲桞望秋時此其絶¶
筆也一日進弟若子於前囑以家事教以孝友敬順親¶
<pb:KR4d0446_WYG_074-8b>¶
親賢賢輯鄰恤衆之道知舊省疾舉手揖别曰吾逝矣¶
六月廿二日也享年六十有八九月十九日塟里之鳯¶
皇窠妻周氏先一年卒子男四伯曰士廉仲曰士清叔¶
曰士剛玉成季子也命以為適孫女一適危龍從孫女¶
六銘曰¶
維藝之優外蹇於求維徳之周内豐於修有章其幽有¶
緜其留靡疚靡郵永藏斯邱¶
　　　元将仕佐郎贑州路同知㑹昌州事夏侯墓誌銘¶
<pb:KR4d0446_WYG_074-9a>¶
夏友蘭字幼安初名九鼎撫樂安曾田人後徙蘭原世¶
以材武長軍籍幼安亦弓馬便習讀書不及卒業夙慧¶
自能為詩逮其父時任家督精簿書稽錢榖出入欺弊¶
無所容父卒家力逾大凡事提綱衆目各界所司謙厚¶
文雅聲譽四達聞風締交者自逺而至每歎儒流識卑¶
言陋遇方外人傾心嚮慕邑尉明安達爾志同意合俱¶
造吾門受學獲聞往聖先賢所言性命道徳之懿濯去¶
舊見自是假真贋偽者不能惑當父忌日哭泣盡哀事¶
<pb:KR4d0446_WYG_074-9b>¶
母婉順致養唯謹家居之儀時祭之禮一遵司馬氏朱¶
氏所定邑東門外創建書院施田贍給敦請名儒詹貢¶
士掌教其事聞上官為設官家有内塾教子又有外墪¶
普及親鄰諸幼之可教者月朔弦望逺近賔朋内外子¶
弟深衣㑹講以身率先升降進退威儀整肅如學校規¶
詩文自出胸臆無一語塵腐星數葬法風鑑占驗等術¶
靡不探討或勸之仕則曰是有命焉不可倖致也予在¶
國子監幼安白慈親願觀國光親許遂趨京師又趨上¶
<pb:KR4d0446_WYG_074-10a>¶
都覲日表於潛邸得㫖從集賢大學士李公㳺出入禁¶
闥必從明年龍飛御極李公秉政奏授將仕佐郎同知¶
會昌州事皇慶元年春南歸秋至官一月聞恩㫖下䕶¶
持所創書院亟歸迎拜至家感疾再閲月而終十月廿¶
四日也二年十二月廿七日𦵏於宅東之圃幼安生長¶
将家衣被儒術深潛端重山立時行中州外域顯官貴¶
戚一見共談起敬起愛不信其為楚産也平居處事詳¶
審年四十三始仕亷仁外著士民悦服比聞其䘮悵怏¶
<pb:KR4d0446_WYG_074-10b>¶
觖望父諱雄管軍百户鎮撫樂安縣三翼母劉氏慈善¶
好施綜理内外事秩然娶前吏部侍郎李公曽孫女男¶
志學以七品官之子充國學弟子員予於幼安之不得¶
夀也痛之惜之志而銘之曰¶
家有百井身則三命雖嗇於年順受其正¶
　　　故宋文林郎道州判官何君墓碣銘¶
宋之季撫州進士科名之盛推樂安何氏盖一家兄弟¶
成名者四人道州判官文林君諱堯字唐佐其次在三年¶
<pb:KR4d0446_WYG_074-11a>¶
二十一偕伯兄霖與貢明年同試禮部伯兄登乙科¶
越三年君再與貢明年遂中禮部選時國恤不親䇿士¶
以省試名數先後第甲乙君名殿遲郊祀恩乃得仕越¶
三年授迪功郎静江府修仁縣尉兼主簿越五年之官¶
廣西提㸃刑獄兼提舉常平茶鹽事號能吏聲實素隆¶
君投啟事以見中意留為屬俾掌撰述辟監軍資庫而¶
廣西經畧安撫兼轉運使得二鉅人相繼嘉君有文亦¶
羅致幕下凡箋表及慶弔於中朝達官告諭下鄰壤蕃¶
<pb:KR4d0446_WYG_074-11b>¶
國一一屬筆焉三使長各舉闗陞循從政郎守舊職秩¶
滿再調轉文林郎道州軍事判官是年伯兄班見改官¶
知宜章縣仲兄希之試䇿甲科第六人教授永州季弟¶
夢牛亦進士出身主廣昌簿兄弟聚於行都同時受新¶
命以歸二親具慶聞者榮之明年二親年皆七十四子¶
袍笏稱夀里中傳夸為盛事縣大夫表所居曰叢桂榮¶
親之坊未幾厯數改連丁内外艱伯兄即世咈逆充前¶
人所不堪君處之裕如扁書塾曰道心其後一新堂構¶
<pb:KR4d0446_WYG_074-12a>¶
更扁曰乾坤草亭自號為漫翁仲兄教授暨族之諸甥¶
詹貢士崇朴比屋而處三人年徳相輩行出入必偕人¶
目為三老過者必禮於其廬仕者問民休戚諮政得失¶
無虚日君静重簡黙然諾不苟門絶請託是以交遊不¶
間逺邇始終敬服不渝初娶崇仁呉氏其外姑饒氏再¶
歸光山黄主簿輝應黄以工駢儷客制閫數數共君語¶
君所作四六典麗贍宻應律合度淵原盖有自云他文¶
温淳雅健諸詩謹嚴精妥近體尤長樂府長短句綽有¶
<pb:KR4d0446_WYG_074-12b>¶
風致昔在理宗時閩人劉公克莊馳文譽資望堪掌制¶
以世賞非進士於例不可朝廷憐才特賜進士出身入¶
翰苑識者評君四六雜文詩詞與劉伯仲且有科名擬¶
君所到不減於劉而竟不獲大用惜哉平生論著多不¶
存存者有草亭漫槀深衣圖説郭孝子後傳所編纂有¶
小學提綱資暇録鰲溪羣賢詩選君丰儀秀整辭氣雝¶
和喜愠不形於色幅巾野服爐香書巻飄飄有塵外趣¶
乍見疑為公侯世家子不知為寒素士也生淳祐辛丑¶
<pb:KR4d0446_WYG_074-13a>¶
五月九日終至大庚戌六月五日髙祖思以五舉推恩¶
仕容州司法曾祖庚祖湛父宏中三世不仕母董氏内¶
外教養飭子以學故君兄弟悉能有成元配呉氏卒於¶
廣西生男三友直友端友成再娶外姑饒氏妺之女陳¶
氏生男四友學友徳友實友政友成先十八年卒友徳¶
後三月亦卒女二適饒適詹孫男七梅慶梅馥梅鼎梅¶
碩梅玉梅相梅午女七適陳適游適黄一許適陳一許適¶
潘餘幼曾孫男一孔年更名誠卒之年十月三日丙午¶
<pb:KR4d0446_WYG_074-13b>¶
𦵏楊林之原君長予八嵗蚤相好晚益相知嘗謂君詩¶
文可傳而諸孤以宜章之子友道所述行實來徵銘不¶
敢辭也銘曰¶
玉也挺挺冰也炯炯超蛻&KR0381;滋表表脱頴柴桑永初沉¶
寥里居有來睢盱而式斯廬䟽越流音聵聵充耳繄疇¶
與聆期曠之俟耉造云逺索焉弗遺昭銘幽宅予衷孔¶
悲¶
　　　㳺恭叔墓碣銘¶
<pb:KR4d0446_WYG_074-14a>¶
㳺恭叔與予同年生月日予為長其神情朗朗如秋月¶
之瑩其意氣藹藹如春陽之温雖有道之士不是過居¶
撫樂安天授鄉梅山里少讀書能文壯罹兵祸幸不死¶
俘以去既得釋而還相其父治生業日長日盛數年資¶
甲一鄉然皆敦本務實積累所致未嘗侵刻以取贏兼¶
并以自廣異乎世之不仁而富者家邇通道凡南北往¶
來貴勢閒居之人及門一以禮接饔飱之具信宿之舍¶
雖甚叢雜紛擾殊無厭倦意是以貴賤賢愚靡不悦懌¶
<pb:KR4d0446_WYG_074-14b>¶
其卒也人悵怏懐思焉善察地理暇日杖履從容求佳¶
山水處登髙望逺悠然自適人莫能測也考諱士文妣¶
曾氏恭叔諱徳昭娶曾氏子男四劭勉方茂功女二孫¶
男七應誠應陵應岊應戌大年應丑應春女十有二弟¶
徳暉先二十有三年卒有子一人遺命命子劭分其資¶
之半與之生之日宋淳祐已酉冬仲仲旬之五卒之日¶
元至大辛亥春仲仲旬之九其年三月十日塟於懐仁¶
里之古石原其卒其𦵏予留京師皇慶壬子冬予始至¶
<pb:KR4d0446_WYG_074-15a>¶
家茂功之子大年奉父命來請曰知吾父者先生宜有¶
述以傳不朽予不得辭乃叙而銘之銘曰¶
吁嗟鳯麟若而人鄉有遺惠門有賔長才恢恢行恂恂¶
今其死矣誰與倫巴山之隂宰木春徳人所宅古荀陳¶
　　　故教諭劉君墓碣¶
沅江路儒學教諭劉某之父教諭君既卒既葬且二十¶
年某能世父業以儒學起家慊然以生事死𦵏之孝為¶
未足思欲揚父之名於不朽今江西等處行中書省郎¶
<pb:KR4d0446_WYG_074-15b>¶
中楊君於劉為鄉人乃因楊君屬行省理問所知事趙¶
君書來請銘以碣諸墓嗚呼孝子之心至是可嘉矣夫¶
可悲矣夫謹按教諭君行實狀君諱某字巨川關西延¶
安人金季罹兵祸轉徙至博尋寓莘縣就段輔之學嵗¶
壬子官閲實户口得𨽻儒籍遂家於莘年耆學富公論¶
推舉充縣學教諭䘮亂之餘文事廢弛春秋釋奠無從¶
取辦君擇後進十數上名於官復其身人始知勸由是¶
學徒嚮方廟祀如禮君孝友慈厚嵗時薦羞追慕二親¶
<pb:KR4d0446_WYG_074-16a>¶
痛不獲歸省塋隴引領西望未嘗不泫然流涕初延安¶
既䧟族屬散亡君惟一兄早世兄子亦被俘掠事甫定¶
百計搜訪垂三十年莫測存否一旦家之人走報曰有¶
客及門音類西人亟出諦視見其顔貎肖兄即呼小字¶
果兄子也相向而哭既而輟哭歎且喜曰吾宗有傳矣¶
資之白金俾之服賈以自贍給彼酗酒不檢悉蕩其資¶
君愛之如初家有女使或笞罵之君輙戒止曰吾曹身¶
經戎馬免為囚奴受役於人今得役人以代汝薪水之¶
<pb:KR4d0446_WYG_074-16b>¶
勞可善御之無若此也君達於死生言人當修身以俟¶
命年七十有八無疾而逝至元辛邜二月廿四日也娶¶
張氏生二男一女先二十六年卒再娶莫氏静黙淑惠¶
撫兒女如已出相君理家三十年黨閭稱繼母之賢必¶
指以為法則教授某君之長子某其次女適聊城王氏¶
孫男四某某某某女五長適縣令宋某餘幼劉氏先墓¶
在延安自君夫婦始葬莘縣之西北嗚呼中原兵祸之¶
慘往往家無噍類君奔走流離依託善地以蕃育其子¶
<pb:KR4d0446_WYG_074-17a>¶
孫為人所尊敬得考終又得壽子不墜家聲思孝於其親¶
無有窮也君之所以致此者豈偶然哉銘曰¶
猗嗟巨川維身之全維名之傳胡然而然維行靡愆有¶
鑑在天維子象賢有耀在泉有溥斯原有肇斯阡永永¶
嵗年於昭巨川¶
　　　㳺竹坡墓誌銘¶
樂安功陂之㳺為富族而竹坡居士崇儒尚文以淑其¶
子居士果有以異於等倫乎曰有利必取贏凶嵗必閉¶
<pb:KR4d0446_WYG_074-17b>¶
糶騰價富不仁者率若是辛未大饑郡勸分三日一糶¶
居士謂饑者豈能待三日而後食請於邑令計糴户口¶
數分畀富家日給其食至早稻熟乃已邑令髙其義此¶
所以異者一丙子㓂犯邑鄉閭震驚居士家崇仁樂安¶
兩界間鄰邑藉為保障郡命彈壓二境他人處此輙怙¶
官勢軒輊新附未定之民脅取其資或以報睚眦怨居¶
士不然相安於無事此所以異者二世俗議昏姻擇家¶
力勝已者覬其装送之厚居士二子長曰中娶鄔次曰¶
<pb:KR4d0446_WYG_074-18a>¶
申娶饒娶呉皆清門貧女畧不問其所將此所以異者¶
三甲午春㓂猝至獲居士以去咸危之意必不免㓂以¶
其長者至中途釋之以歸盖其平日處心行事有以異¶
於人故其受報於天也亦異居士易直謹厚諱徳洪字¶
宏甫得年八十有二卒以大徳乙已正月二日葬以至¶
大某年月日娶李氏侍郎公之族姓女孫先八年卒女¶
二俱適黄孫男四謙泰巽復孫女五適陳虞黄何一未¶
嫁中數數徵子銘銘曰¶
<pb:KR4d0446_WYG_074-18b>¶
世之訾儒謂迂謂拘有識斯殊淑後以書¶
　¶
　¶
　¶
　¶
　¶
　¶
　呉文正集巻七十四¶
