# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:32.675129
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0446_WYG_013-1a>¶
欽定四庫全書¶
　吳文正集巻十三¶
　　　　　　　　　　　　　元　吳澄　撰¶
　　書¶
　　　回全平章書¶
某自聞閣下保釐大江之西深為兩道士民幸惟是老¶
病之軀筆硯荒廢不敢容易奉興居狀以凟崇嚴忽辱¶
先施存問備悉且致香供於深山之野人似此厚意非¶
<pb:KR4d0446_WYG_013-1b>¶
所宜䝉感謝感謝又承付下彦祥亷使之書尤見盛心¶
第耋耄之年言不足采何以發逸民之潛徳稱人子之¶
孝思乎炎暑中低垂昏倦報字殊愧簡率未期參覿敢¶
冀為明時厚加保愛不具某再拜¶
　　　與張淡菴承㫖書¶
某自㓜玩閲史冊每見其間所載正人君子之事忻忻¶
慕之恨不與之同時老年一出竊禄三年雖可慚怍然¶
得屢遊正人君子之門承下風望餘光亦此生莫大之¶
<pb:KR4d0446_WYG_013-2a>¶
幸澄去秋後公一月而出嵗晩至家日尋藥褁以扶憊¶
庶幾緩死以觀太平今春聞公賜環禁林増重私切喜¶
懌相去遼邈無由親炙偶承便風敢冀頥神復命為時¶
自愛不宣¶
　　　與王伯宏中丞書¶
澄老病不能乆客京華去秋南歸在途得聞相公還朝¶
私竊慶抃即辰槐夏清凉恭惟栢府嚴邃神明多福偶¶
承便風附訊起居澄客臘至家日尋藥褁幸免他苦暇¶
<pb:KR4d0446_WYG_013-2b>¶
則相對聖賢自尋樂處相望遼邈伏願體道怡神為時¶
保愛不具¶
　　　與烏伯都刺平章書¶
某竊禄三年足跡未嘗一至庭廡相公不責其簡每加¶
愛念自惟逺方賤士誤忝明時録用老病日侵靡有寸¶
長可效報補去職之後公朝復遣禮幣此聖天于賢宰¶
相諸大臣優老育才之盛徳但澄虚老而已無才可稱¶
國家恩貺過於隆厚既非勲舊又無勞績豈所敢當是¶
<pb:KR4d0446_WYG_013-3a>¶
用攄誠懇辭乞相公宻贊上宰特為奏聞收還所賜庶¶
幾於義得安不揆㣲賤輙具書控告伏惟鈞慈鍳之澄¶
䝉惠藥物領外榮感瞻望相垣晨夕睠睠式冀善調元¶
化以福四海不具¶
　　　回饒睿翁書¶
澄嵗首嘗留金谿宻邇珂里甚恨不獲一造西園覧觀¶
勝景為欠事惟澤火既革之後地天重泰之初文獻故¶
家能如經冬之木榮於春經宿之火然於旦非其先世¶
<pb:KR4d0446_WYG_013-3b>¶
福澤之深厚後嗣才能之優異其曷能然東西行者往¶
往道名門盛事伏承尺書示以諸公記詠數字逺寄聊¶
訂後㑹之約政恐林慙澗愧爾秋暑猶熾治復不能詳¶
謹未究𠂻懐尚儲嗣訊以既不具¶
　　　與馬伯庸尚書書¶
澄近暏除目恭審渙頒綸渥晉長春官叨名世之才充¶
盛世之用敢為公朝得人君子得路賀鄉中凃雯種學¶
績文有年矣懐玉絅錦知之者希兹觀上國之光介之¶
<pb:KR4d0446_WYG_013-4a>¶
造庭下進之教之使得以數於一士之列則感恩知己¶
終身勿諼也澄相望數千里外未由合簪切冀為時愛¶
重不宣澄再拜¶
　　　與龔國祥書¶
澄徃嵗一解后間竦然起敬知為昭代有用之器别去¶
每以嗣㑹無縁為欠區區客京華三載移疾南歸得聞¶
小淹長材試仕敝郡養疴衡茒之下未能振衣相從以¶
話契濶一雁南翔倐枉嘉問五雲絢&KR0008;老眼為之增明¶
<pb:KR4d0446_WYG_013-4b>¶
司丞項氏之譽洋洋盈耳其子同知在都下亦相聞所¶
需銘文敢不如戒第恐筆墨枯淡不足慰孝子慈孫之¶
心爾上介告旋且此酬先施之辱合簪未卜快覩優擢¶
尚規後便以賀以謝不具¶
　　　與胡石塘書¶
澄去秋豫章貢院晨夕親炙此樂何極别去數月始得¶
所惠翰墨乃知尚留盱江尊體服藥想巳安愈相望二¶
百里間苦無承接之由懐人奈何三規圖新本未得到¶
<pb:KR4d0446_WYG_013-5a>¶
手舊有背成二軸附便申納區區衰老又不免再北行¶
一次不知何時可復屠羊之肆未期合簪伏惟保愛前¶
迓殊擢不具¶
　　　與董慎齋書¶
澄兹審三陽泰長衆正咸和溥此春熈施及四海凡在¶
一草一木之列莫不欣欣向榮惟是去天萬里無由致¶
履端慶逺惟府中賔從同納維新之祉可喜可幸謙齋¶
節使游志希夷俾其晩景囿清靜自然城中亦公之徳¶
<pb:KR4d0446_WYG_013-5b>¶
也袁主一偕其友上國觀光因得問起居未參覿問敢¶
冀為時保重不具¶
　　　復孟中書¶
澄壯嵗客小田稔知名族為喬木故家時有徃來蕭門¶
者間嘗交談其後又於永豐得㑹横舟主簿然族之俊¶
秀未能徧識也徃嵗令嗣惠顧適值逺役勿及從容怱¶
怱而别今嵗重來不厭飯疏飲水之窶同處甚安淳謹¶
重厚志學勤敏此固令嗣天禀之異亦必庭訓素嚴而¶
<pb:KR4d0446_WYG_013-6a>¶
然專伻及門辱賜華翰重以貺禮誼不容郤受之殊增¶
惶感蒲節日感冒不能出盛伻告旋病中草草布復深¶
愧厓略不宣¶
　　　復蕭次張書¶
澄於先大夫判簿在小田承教數數今有名家子克紹¶
世羙深以為喜令甥處此屢嘗問及動履兹辱貽書且¶
有華牋之貺深感故家遺友不忘舊交之意佳篇且留¶
俟詳玩却當附數字求教也奉酬先施愧不周悉惠徼¶
<pb:KR4d0446_WYG_013-6b>¶
台照不具¶
　　　答黄浮山賀生日書¶
澄自去秋别後雖屢交訊而竟無承顔之便惟晨夕延¶
佇而已今嵗始生之期值雨水連日泥潦妨途恐勞賔¶
友之沾體塗足也遂出至隣邑之近鄉二十日昏黒始¶
還家乃見專使在門啓書受禮備悉眷愛之厚忻感罔¶
懌區區忙邉酬先施不謹旦夕到邑却得靣既謝私不¶
備¶
<pb:KR4d0446_WYG_013-7a>¶
　　　與于五雲書¶
澄比嵗郡庠胥㑹於乆别之餘得重論之喜其時方有¶
逺役應接紛紜不暇從容話舊殊覺悵怏澄一去三年¶
客臘至家今春郡間二三少俊來訪問之俱嘗及門竊¶
知齒徳俱尊教誨不倦能以餘力淑後進晨夕延佇思¶
未有良晤之期令子逺臨䝉惠教墨驚誦如在左右欣¶
懌倍常令子家學淵源躬履篤實同來二士俱有駸駸¶
騰上之勢可望其成不肯乆留遽至告去於其還侍謹¶
<pb:KR4d0446_WYG_013-7b>¶
此謝先施之辱炎暑困人伸紙不能周悉謀欲就近城¶
擇寛閑之所相約一見以罄底裏未償此願以前且蘄¶
善調眠食以壽斯文¶
　　　答吳養浩書¶
春末有倪秀才携至台翰知䝉示下令叔宗師近稿日¶
以俟之今秋孟已踰旬而始得肅觀何其遲也凉風漸¶
新諒惟文候清佳侍奉多慶澄老病侵加日來感冷泄¶
㵼不能出户適值專使之來亦不及迎見宗師詩律自¶
<pb:KR4d0446_WYG_013-8a>¶
足孤行於世誰不愛悦序語祗增塵穢爾力疾數語聊¶
以塞命可用與不可用唯養浩與盤中裁焉體倦奉復¶
疏略照亮是蘄長子長孫俱出辱問甚感并此聲謝未¶
期㑹晤願自珍以迓殊渥不具¶
　　　答袁修徳書¶
澄向者雨澤淋漓溪流浩渺之時徑詣屏墻於震凌而¶
藉厦屋之帡幪於造次以奉尊爼之談笑欣感何極别¶
來無因嗣見轉眼數月即辰秋水一洗炎毒東籬又見¶
<pb:KR4d0446_WYG_013-8b>¶
花矣悠然真意應不减淵明莫能共話南望曷勝繾綣¶
先閫相銘文昨承靣命何敢懈怠惟是衰耗荒疎未必¶
能發盛羙爾忽沐專翰貺以厚禮揆分非所宜䝉然不¶
敢郤也祗受增愧數日疾作不能出强起以承來施之¶
勤匪謹匪䖍諒不我尤統干台照不一¶
　　　復曽所性書¶
澄於英嗣于難弟俱獲識面而獨以未識其賢父兄為¶
欠忽沐貽書展誦再四雖未識猶識也兹審仕途發軔¶
<pb:KR4d0446_WYG_013-9a>¶
行槖載書前問通津徃涖邑校賔朋祖餞鄉里榮觀惜¶
老病之軀勿得與此盛事中昨先府君墓石承索鄙文¶
黽勉供去惟恐不足以稱孝子之心何以謝為篚幣之¶
貺領外知感力疾報先施之勤殊愧厓畧尚祈照諒¶
　　　復董容窓書¶
澄衰老之軀無所用於世前嵗一出至中途而病劇滯¶
留江淮間治疾将及三載今秋始得還家征塵滿襟思¶
一游名利勝地挹幽䆳以清俗抱而未能也乃䝉眷念¶
<pb:KR4d0446_WYG_013-9b>¶
貽問勤劬重之以貺禮緑蟻春盎黄雞秋肥酌之烹之¶
殆不减謫仙人山中初歸之樂繄容窓之賜也其何以¶
當此盛意哉祗受惟增慚感而已泚毫拂楮聊復先施¶
之辱愚叟以次不及枚謝晨燈暮鐘之暇一一道及澄¶
名為幸欲言莫既尚儲面叙¶
　　　答康思濟書¶
澄衰疾纒綿近方小愈倐英嗣過顧辱貽嘉問展視欣¶
懌堂構一新先大夫有靈必曰予有後矣無任贊慶名¶
<pb:KR4d0446_WYG_013-10a>¶
篇煒煌允哉切實康氏之占於焉而占數語效勉進之¶
忠殊愧荒陋言者雖耄聼者勿藐行之惟艱名父子尚¶
留意焉¶
　　　答樂諒齊書¶
去冬甫及回去春之書甚愧遲緩新年政切懐仰朱兄¶
逺來相就於荒僻之境又辱惠翰展誦備見成人之厚¶
徳爱人之盛心朱兄立志堅彊用功謹宻真可進於學¶
惜相處未乆區區又有行役不能不孤其意來教稱李¶
<pb:KR4d0446_WYG_013-10b>¶
宰之賢令人嘉嘆拙逸之記甚恨不到仙邑又不接其¶
人漠乎不相及無因由可以措辭黽勉為之便中附至¶
他日必經月眼是正之可也¶
　　　答和卿書¶
澄舊嵗客江州聞公來貳郡政深以為喜意謂可有參¶
承之期旅次養病不便秋風吹動歸興遂尋山中采茹¶
之樂逺想廬阜湓水光風霽月之景與清白之操循良¶
之治兩相宜稱碧雲千里企予望之濓溪舊山長黄次¶
<pb:KR4d0446_WYG_013-11a>¶
思與澄同里名家羙彦與碌碌為學官者不同昨以母¶
疾請假歸養侍湯藥半年之上竟爾遭喪以易練服矣¶
當可給由惟公其造就之喪滿赴都必拜庭下而後徃¶
也澄席庇晨夕粗安㣲疾時復發動惟頼先聖格言日¶
接乎目可以忘憂忘老末由㑹晤惟冀順時保愛進膺¶
大用不具¶
　　　與希元書¶
昨留湓城晨夕藉庇别去未嘗忘也逺思郡政優游福¶
<pb:KR4d0446_WYG_013-11b>¶
履駢集惟以末由重㑹為欠濓溪黄山長在任之時多¶
感提奬不幸遭喪今巳期乎之上當可給由相公以舊¶
日參趍之故特成全之此盛徳事也¶
　　　與可立書¶
澄在湓城日深感眷與之厚别去年餘末由問訊晨夕¶
馳仰濓溪黄山長舊來多荷提撕母喪之後給由凡百¶
望郎中早與成全幸甚經厯郎中未及㑹靣不敢具記¶
事以凟協恭之際得䝉道及區區意尤拜盛徳也¶
<pb:KR4d0446_WYG_013-12a>¶
　　　與皆山書¶
相望不百里間常思一見以叙兄弟之情而衰病侵加¶
舉動良難是以有願而莫遂即辰秋月十分諒惟對此¶
清景履候多適延佇南雲曷勝繾綣永豐陳立仁留敝¶
舎數日慕名徳甚至欲造庭下自謂見長者之禮莫或¶
為之先則不可而以見告予以其名家之子純善之士¶
非干謁者比用敢令其前因得通問訊字進而教之幸¶
甚不具¶
<pb:KR4d0446_WYG_013-12b>¶
　　　與總管書¶
澄往嵗客湓城數月屢造寓府得與令親談話於時公¶
留官所不獲胥㑹别乆懐深晨夕睠睠兹審貳郡政最¶
解組錦還諒惟燕適優游清風滿坐人間炎暑所不到¶
台候起處多福澄之鄉人潘叔瑀老成諳練係出儒家¶
素優吏才善辦公事公所知也今為運使末屬都運以¶
下諸公皆無舊識敢干重言於其在上官長處道其為¶
人庻幾見知得以安心展其才具惟公留意焉¶
<pb:KR4d0446_WYG_013-13a>¶
　　　與人書¶
澄卧病山中濶焉興居之問因陳教諭人來得知文星¶
移照百粤分野霜晨炯炯芒寒色正羅浮梅花待公之¶
至乆矣贑信豐縣教曾仁向嘗受學在彼岑家願從公¶
游一紙春風幸勿靳也陳教諭能道其詳不復覼縷偵¶
伺還佩又當嗣問不具¶
　　　答劉道存書¶
澄嘗獲交於令兄主簿君每愛其文如行雲在天悠悠¶
<pb:KR4d0446_WYG_013-13b>¶
揚揚如流水赴海汨汨㴞㴞有布濩周徧無凝滯齟齬¶
讀之必為三復其遲回閩嶠也常切懐思後聞得代深¶
以為喜適聞治病留江淮間不相聞問及至還家則聞¶
先我而逝矣豈特如尋常朋友喪亡之悲而巳哉執事¶
之文宛然伯氏丰度斯文如女有正色不待效矉穠粧¶
為羙可與語此舎昆季其誰今又弱一个猶幸有道存¶
在也逺䝉惠書細味辭意皆相厚之道雖老病衰耗何¶
敢方命謹如來狀叙述附獨清持去一覽幸甚次兒京¶
<pb:KR4d0446_WYG_013-14a>¶
去秋同還亦苦鼻痔之疾茲辱念及敬謝繾綣不忘之¶
盛心未期合并願節宣眠食居易俟命以遂逺業相望¶
數百里泝風無任拳拳¶
　　　答譚宣使書¶
澄老病侵加所親惟藥物目尚能視而耳之聞言巳不¶
聰足尚能步而手之運筆巳不便用是於朋逰問訊侵¶
侵濶疎雖欲復如少壯時之交際不可得巳兀坐一室¶
政此厭厭好風東來吹下雲朶四壁頓為之光輝二竪¶
<pb:KR4d0446_WYG_013-14b>¶
亦為之驚郤困悴之體甦醒者數日昔人云痊風驅瘧¶
豈不信然永愚手巻不敢以荒陋而靳於言第不甚相¶
知措辭不能的切聊以塞命爾疾餘作字艱苦呼兒代¶
書不克效先施之贍麗勿罪幸甚末由良覿宵夢飛遶¶
乎髙邱聞龍駒鳯雛駸駸有騰雲冲宵之勢何當再登¶
君子堂一覩英物乎崇令徳愛景光諒不欠區區之囑¶
　　　與人書¶
澄徃嵗客湓城聞相公至意謂必獲㑹面既而離去不¶
<pb:KR4d0446_WYG_013-15a>¶
及候見至今抱慊轉眼又八九年忽辱詒翰展誦喜劇¶
相公精神方健已致懸車之請勇退可嘉且審先相公¶
榮被追贈天恩之厚家慶之隆不勝歡抃老拙疎謬何¶
足發揮幽光然盛意不可辭謹撰碑文一通畀令嗣舎¶
人回呈未由合并惟冀保重不具¶
　　　賀何存心生日書¶
澄五月望日在鰲溪書院聞尊體小小違和擬徃問候¶
盛暑中恐勞降接将進復止嘗托令侄代致下意茲審¶
<pb:KR4d0446_WYG_013-15b>¶
瑞紀初辰夀登八袠在前朝為高科黄甲之貴在今日¶
為髙年黄髪之老天相斯文福禄未艾不特家庭兒孫¶
所甚喜抑逺近氣類所同慶也澄本圖趨侍舉酒稱夀¶
適苦河魚之疾不能如願書以寫區區之忱惟冀滿飲¶
夀觴茂迎新祉躋於千嵗之祝¶
　　　答熊貴文書¶
澄徃嵗豫章驛中幸甚識靣一向無由嗣見近長兒歸¶
自鄧林能言萬安羙政深以為喜且䝉惠翰以先府君¶
<pb:KR4d0446_WYG_013-16a>¶
碑文見囑恰七月以後抱疾至初冬方能稍離卧席然¶
猶未復常也力疾撰成墓表一通就附劉季平處轉達¶
外承貺禮難於郤回領外感愧¶
　　　答項菊山書¶
澄於是疏濶乆矣劉季平至倐厪惠書啓誦欣懌足下¶
生長富家超出流俗不為塵埃所汨此真卓卓高世之¶
識常切敬嘆礱石作橋追念先大夫未就之志孝心善¶
事永逺垂譽乃區區所樂道者記文已納之季平囑其¶
<pb:KR4d0446_WYG_013-16b>¶
轉達過目幸甚¶
　　　答劉季和書¶
澄足跡不一到大郡於後來俊彦徃徃有未識面者蕭¶
真士來過逺勤惠翰展誦一再備見至情先府君髙才¶
厚徳偉然可稱思發其幽潛之光人子之孝也顧惟老¶
拙荒陋恐不足以稱所期雖然盛意不可孤謹摭事實¶
叙而銘之録本就付獨清持去以達於左右末由胥㑹¶
冀立身揚名以盡顯親之道區區所望於賢伯仲者如¶
<pb:KR4d0446_WYG_013-17a>¶
此不具¶
　　　與蕭道士¶
澄於盛伻及郭秀才之來兩䝉惠翰俱以不及回答為¶
愧諒惟山水佳處道氣常存獨清真趣每寄托於吟風¶
弄月之餘共此樂者其誰乎某有請清江舊友彬溪楊¶
信可壯嵗以能詩見知於盧疏齋學士又精探古今文¶
字之本源自編鐘鼎古韻刋板盛行於世嵗晚倦遊安¶
貧自守恬淡循理無纎毫妄求妄作之事喪母喪妻二¶
<pb:KR4d0446_WYG_013-17b>¶
喪在淺土不能𦵏劉居士世以好義著聞今介之進煩¶
為引見桂平五昆季道及區區意能氈毛助之俾得終¶
此喪事則此福徳勝於其他功徳百倍也¶
　　　與元復初書¶
乆别之餘湓城一㑹竒甚然公行有期某亦少暇弗獲¶
從容以罄底裏寧能紆去後眷眷之懐乎鳯儀于天庭¶
鴻漸於雲衢所以瑞盛治而繫群望時措之宜何施不¶
可舎執事将誰屬宜黄樂順吾門學者好讀易雖未深¶
<pb:KR4d0446_WYG_013-18a>¶
造而多能小伎逰京師就令問訊起居進見之士豈能¶
窺公旦之萬一然杞包𤓰葛纍木惟從者見之幸甚病¶
手作字震掉願保愛以迓殊渥不具¶
　　　回趙樗堂書¶
先世乆附金蘭氣味之同近年又忝𤓰葛因依之幸情¶
誼厚矣雖疏濶之時多而親宻之心罔替也即辰獻嵗¶
發春欲雪未雪共惟樂善循理動止安裕神相百禄政¶
以未由訊興居為欠乃沐深眷不忘衰朽一札之慇勤¶
<pb:KR4d0446_WYG_013-18b>¶
六提之㳟謹非所宜䝉者重之以腆貺将之以嘉果朔¶
羝博碩舊醳醇醲益非所敢當然盛意不容辭郤肅使¶
祗受無任榮感病體龍鍾勿克效先施奉報牘殊愧少¶
文¶
　¶
　¶
　¶
　吳文正集巻十三¶
