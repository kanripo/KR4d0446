# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:34.486429
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷九十九
<pb:KR4d0446_WYG_099-1a>¶
欽定四庫全書¶
　呉文正集巻九十九¶
　　　　　　　　　　　　　元　吳澄　撰¶
　　韻語¶
　　　臨江仙¶
　　　　九日舟泊安慶城下晚愒臨江水驛于時月¶
　　　　明風清水共天碧情景佳甚與徐道川方復¶
　　　　齋况肩吾方清之驛亭草酌子文京侍以殊¶
<pb:KR4d0446_WYG_099-1b>¶
　　　　鄉又逢晚秋分韻得殊字賦臨江仙¶
去嵗家山重九日西風短㡌蕭踈如今景物幾曽殊舒¶
州城下月未覺此身孤勝友二三成草草只憐有酒無¶
茱江涵萬象碧霄虚客星何處是光彩近辰居¶
　　　謁金門¶
　　　　依韻和孤蟾四闗¶
如何喜自喜自知可矣天地與人同一理世人知者幾¶
　六十循環卦氣嵗嵗二分二至坎險何妨離附麗共¶
<pb:KR4d0446_WYG_099-2a>¶
誰研底裏¶
如何樂見孤蟾輪郭莫道箇中難捉摸細尋應㑹錯¶
斫桂呉生善謔管甚髙深廣博記取嫦娥端的約當空¶
圓不落¶
如何改認得吾廬堪愛虚敞玲瓏無障礙主人常只在¶
　得此非因賜賚得此非因賭賽占斷這些閑境界僦¶
來成永買¶
如何悟静看風前雪絮飄落晴光明媚處易晞還似露¶
<pb:KR4d0446_WYG_099-2b>¶
　大笑忽然回顧日在天心幾度八萬里中元不暮徃¶
來經熟路¶
　　　渡江雲¶
　　　　揭浩齋送春¶
名園花正好嬌紅殢白百態競春粧笑痕添酒暈豐臉¶
凝脂誰與試鈆霜詩朋酒伴趂此日流轉風光儘夜遊¶
不妨秉燭未覺是踈狂　茫茫一年一度爛熳離披似¶
長江去浪但要敎啼鶯語燕不怨盧郎問春春道何曽¶
<pb:KR4d0446_WYG_099-3a>¶
去任蜂蝶飛過東墻君看取年年潘令河陽¶
　　　木蘭花慢¶
　　　　和楊司業梨花¶
是誰家庭院寒食後好花稠况墻外秋千晝喧鳯管夜¶
燦星毬蕭然獨醒騷客只江籬汀若當肴羞氷玉相看¶
一笑今年三月皇州底須歌舞最高樓興味儘悠悠有¶
白雪精神春風顔貎絶世英遊從敎對花無酒這雙眉¶
應不惹閑愁那更闗西夫子許來同醉香篘¶
<pb:KR4d0446_WYG_099-3b>¶
　　　再用韻¶
正羣芳開遍花簇簇蘂稠稠看艷杏夭桃蒸霞作糝輥¶
繡成毬天然素肌仙質對穠妝艷飾似含羞癡絶京華¶
倦客貪春忘却南州似傳聞天上玉為樓此事付悠悠¶
且白晝風前黄昏月下爛熳同遊神凝藐姑氷雪又何¶
須一醉解千愁自有壺中勝賞釀來玉液新篘¶
　　　三用韻¶
好風流詩老雙鬢上雪霜稠憶少壯歡娯呼鷹逐兎走¶
<pb:KR4d0446_WYG_099-4a>¶
馬飛毬春風斷腸柔唱拚千金一笑破嬌羞此日花時¶
意氣當年夢裏揚州對客床百尺卧危樓徃事總悠悠¶
把湖海人豪消磨變換洙泗天遊應知裂麻司業為前¶
時諫舌頗多愁去今却堪痛飲甕頭有酒頻篘¶
　　　四用韻¶
看風花煙柳濃又淡少還稠有小巧微蟲垂天布網轉¶
地搏毬冲融一般春意只啼鶯語燕向人羞收取塵間¶
樂事都歸杓裏舒州下綺筵珍饌醉青樓光景信悠悠¶
<pb:KR4d0446_WYG_099-4b>¶
柰蜹隊蝦羣空中聚散水上浮逰誰知太和真趣本無¶
愁何用更澆愁問字頻來未已漉巾不要親篘¶
　　　水調歌頭¶
四垂雲晻曖一夏雨溟濛千竒百怪驚人海蜃眩青紅¶
誰道榖城黄石混跡長安紫陌九萬里培風静夜歘澄¶
霽皎月麗中天人問今年年幾許尚童䝉憨癡自笑能¶
禆造化竟何功豈意京華倦客忽得蓬萊妙唱流響韻¶
商宫此去兩神劒終久㑹雌雄¶
<pb:KR4d0446_WYG_099-5a>¶
　¶
　¶
　¶
　¶
　¶
　¶
　¶
　¶
<pb:KR4d0446_WYG_099-5b>¶
　¶
　¶
　¶
　¶
　¶
　¶
　¶
　吳文正集巻九十九¶
