# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:33.740953
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷六十六
<pb:KR4d0446_WYG_066-1a>¶
欽定四庫全書¶
　吳文正集巻六十六¶
　　　　　　　　　　　　　元　吳澄　撰¶
　　墓碑¶
　　　趙郡賈氏先塋碑¶
楊州路總管賈庭瑞䝉恩封贈其祖父母父母將勒石¶
先塋以揚天子之寵光謂國史院官吳澄曰庭瑞家趙¶
州柏鄉縣祖父諱受不仕祖母魯氏李氏父諱諒以學¶
<pb:KR4d0446_WYG_066-1b>¶
業為鄉里師不幸蚤世母滑氏自誓靡他父母不䏻奪¶
其志長育不肖孤教之以父書比長出而從事誤為故¶
丞相順徳王答剌罕所知始終服屬未嘗離出丞相行¶
湖廣省事時任檢校又任都事丞相行江浙省事時任¶
都事如在湖廣逮丞相入朝總百揆庭瑞主事刑部遷¶
吏部繼除樞宻院都事户部員外郎大徳季年賛丞相¶
定國大計丞相既終除兵部郎中尚書省立除同僉宣¶
徽院改除度支少監以忤近侍棄官養親尚書省廢而¶
<pb:KR4d0446_WYG_066-2a>¶
庭瑞居母䘮服闋除楊州路總管又以不䏻嫵媚去職¶
逮遇聖時錫命及二代祖父贈亞中大夫順徳路總管¶
輕車都尉追封武威郡侯祖母並追封武威郡夫人父¶
贈嘉議大夫禮部尚書上輕車都尉追封武威郡侯母¶
前時嘗以貞節旌表今追封武威郡夫人竊惟國家之¶
厚扵臣子葢以勵忠孝顧庭瑞何以報稱然君賜之榮¶
世世子孫弗敢忘吾子畀一言文諸碑以慰先靈以觀¶
来裔庭瑞之願也澄夙聞賈侯剛直不撓涖官䏻為人¶
<pb:KR4d0446_WYG_066-2b>¶
之所不䏻為既亷且勇允矣良吏非其先世所積而然¶
與則諾而述所聞以詩之曰¶
洵直賈侯如百鍊金遇事諤諤愧彼瘖瘖昔忠愍王天¶
下名相維侯是好好莫或尚鹺司挾怨寘人于辟侯往¶
平反寃者獲釋官給民監數重難酬侯為減殺民瘼以¶
瘳鄂營梵宫畚土躋山逆耳苦諫念民孔艱布十五萬¶
一邑困瘁懇請上聞三免其二佐杭保釐政治靡墮使¶
閩通變邦用靡虧脩隄展期農不失時督征發隠貴不¶
<pb:KR4d0446_WYG_066-3a>¶
得私運值危疑孰匡社稷國倚元臣侯贊宻畫鍾亡絃¶
在郢没斤存牙音奚聆石能曷伸彊暴侵陵惡必懲忞¶
徑堯帝聰豈攝權勢浮亢蠧耗職務節縮頫竭愚忠遑¶
計身辱作牧淮海興利除害公論去思裳有遺愛侯謂¶
余今先慶所積為子為孫欲報罔極煌煌寵錫光徹九¶
泉爰斵聖珉刻詩墓前皇澤如天身拜稽首永世弗諼¶
式燾爾後¶
　　　大元故朝列大夫僉燕南河北道肅政亷訪司¶
<pb:KR4d0446_WYG_066-3b>¶
　　　事趙侯墓碑¶
侯諱思恭字仲敬相安陽人也淹貫儒術精通法律試¶
郡從事以才行見知張左丞何平章侯宣慰劉中丞諸¶
先逹名聲日超擢掌刑部農司宣徽院吏牘勑授從事¶
郎轉承事承務充照磨主事經厯三任俱不離宣徽又¶
轉承務郎出為燕南河北道提刑按察司判官陞奉直¶
大夫入為監察御史制授奉政大夫大司農司經厯改¶
僉河北河南道肅政亷訪司事進朝列大夫徙治燕南¶
<pb:KR4d0446_WYG_066-4a>¶
元貞丙申十一月十五日以疾卒于大名公館年五十¶
五歸𦵏吳村原先塋之左郡守張孔孫為之志墓泰定¶
乙丑余自京師還過金陵而侯之子天綱為江南諸道¶
行御史臺掾持侯墓志又自述逸事狀一通詣余請曰¶
先人以清白自將有猷有為體魄歸于土三十年矣而¶
墓碑未樹深罹平生徳美久遂泯没子職之缺莫大焉¶
先生閔人子懇切之情而畀之文以光其幽生死俱有¶
榮也余察其情誠孝於親者乃按昔所志證今所狀而¶
<pb:KR4d0446_WYG_066-4b>¶
章其所可稱侯之曾大父溫大父徳俱潜晦父仁孝友¶
勤儉明律學金朝選調鈞州司獄侯敦志節勵亷隅脱¶
去邉幅樂扵從善不長尺寸生業室廬僅庇風雨家無¶
婢妾自奉菲薄屢空晏如也其為御史也權相方抑臺¶
憲有竒袤裒歛民財迎佛侯糾以法彼交通權門求援¶
召侯至政府奮怒詰責將坐以沮壊善事之辟侯從容¶
枚舉侵擾之實以白氣平理直權相孰視沈思竟弗䏻¶
罪也山後興州諸路饑移文請賑救省臺就命侯往隨¶
<pb:KR4d0446_WYG_066-5a>¶
便宜設方畧活數萬人其為經厯也從司農長官造闕¶
庭陳務農重本闗民休戚數十事以答清問其憲河南¶
也條列孝弟忠信禮義亷耻之訓以諭愚頑之民俾之¶
趍善而不麗于罰民翕然從令及治燕南亦如之先徳¶
後刑凡事務存大體平反寃滯審辯無辜輕重囚生死¶
獄不可勝計雖中心長厚然自䏻懾伏百司鎮安所部¶
嵗終考績嘗為諸道之最讀書尤喜義理之學陸宣公¶
奏議真文忠公大學衍義許文貞公文集玩繹未嘗去¶
<pb:KR4d0446_WYG_066-5b>¶
手聞人有善有䏻不吝薦舉而人鮮知盖出自公心非¶
以市私恩也内子焦氏澤州進士茂才之女貞静淑慈¶
自鑒書史待㓜御下具成家範年八十三乃終至治辛¶
酉嵗也子男三侃年十九而殤天綱由國子生貢充儒¶
吏由户部遷行省掾由淛省遷行臺掾天經以兄之讓¶
受父蔭主獲嘉縣簿再任兾寜録事沒官所女二適屯¶
留縣主簿王蔚適淛西亷訪僉事傳汝礪孫男三植早¶
逝次構次楷女一適譙郡眢一門子孫振振已仕者䏻¶
<pb:KR4d0446_WYG_066-6a>¶
官未仕者知學侯之餘慶也余既叙侯之美如右而又¶
繫之以銘詩詩曰¶
若稽臬司衆刻寡慈綽綽儒流允也吏師耽研理趣謹¶
飭名檢繄許文貞是式是範由中暨外宦三十年一寒¶
如初環堵蕭然食蘗飲氷匪丼維㓗儀鳯鳴鸞維祥匪¶
孽賑饑讞獄百萬生存陰徳比于昌爾後昆吳村之原¶
刻文在石永世勿堕仁者所宅¶
　　　有元懐逺大將軍處州萬户府副萬戸刑侯墓¶
<pb:KR4d0446_WYG_066-6b>¶
　　　碑¶
宣武將軍刑答刺忽台以處州副萬户鎮撫州世武弁¶
而好文儒教子治進士業前貢士于應雷為述其考懐¶
逺大將軍之厯官行事而以請扵余曰先君雄毅忠壯¶
威名綽著自為偏禆已稱勇敢摧鋒䧟陣勢如破竹撫¶
納降附頑擴革心宦轍驅馳東盡海島南極閩嶠卒伍¶
憚之如嚴師氓𨽻戴之如慈父棄于時逾三十載而宰¶
上之石未建儻䝉賜之銘詩以賁泉壤豈惟生者得逭¶
<pb:KR4d0446_WYG_066-7a>¶
子責㢤死者亦增幽光矣屬余赴史院之徵未䏻有以¶
塞其請貽書至再三其請彌篤余歎曰人子之孝扵其¶
親固有若此者夫謹按其狀侯諱聚般陽路莱州人父¶
徳由蘭陵簿長千夫以懐逺大將軍治屯田在淮安戰¶
死侯之官初檄充百户廵檢總把千户總管等職至元¶
十四年勑授忠顯校尉佩銀符未㡬制授武畧將軍管¶
軍千户十五年轉武徳又轉宣武陞總管佩金符十八¶
年轉明威陞副萬户二十四年制授處州副萬户二十¶
<pb:KR4d0446_WYG_066-7b>¶
七年進階懐逺大將軍侯之勲攻東海連海有功從秃¶
魯罕元帥耴東海漣海從丞相南征畧通泰破常州定¶
沿海溫福興化泉州未附之地往福之永福縣招諭潰¶
軍隨日本行中書省官至耽羅山抵倭國界領軍船守平¶
戸島收輯福建八郡所轄諸山洞寨手號軍萬三千七¶
百人詣海洋松門等處隄備平台冦以寡克衆又獲仙¶
居縣冦千餘先鎮岺江繼鎮澉浦遷鎮鉛山二十八年¶
八月疾二十七日卒年六十三明年歸𦵏莱州掖縣方¶
<pb:KR4d0446_WYG_066-8a>¶
北村元配劉三男長福宣武將軍管軍千户卒無嗣繼¶
室張二男長答剌忽台處州副萬户今鎮撫州者也妾¶
之有男者三嗚呼中統至元間龍驤虎視羣䇿其力雲¶
起風生各効其用而侯之樹立若是三世將家子孫方¶
昌因所報推所施侯之為將其崇陰徳而抑陰謀者乎¶
固宜銘銘曰¶
勇冠千軍為國虎臣表終質直壹是情真功存百戰亡¶
陟三品殁三十年生氣凛凛有子襲爵有孫劬學三世¶
<pb:KR4d0446_WYG_066-8b>¶
將門繩繩後昆掖郊舊墓秋霜春露聿昭斯銘邢氏之¶
興¶
　　　元故濬州逹魯花赤贈中議大夫河中府知府¶
　　　　上騎都尉追封魏郡伯墓碑(丁夘/)¶
故濬州逹魯花赤逺哥察兒西夏人也厯事三朝以子¶
貴初贈奉議大夫汴梁路治中驍騎尉追封南樂縣子¶
配康里氏追封南樂縣君維郡中議大夫河中府知府¶
上騎都尉進封魏郡伯南樂縣君進封魏郡君維郡伯¶
<pb:KR4d0446_WYG_066-9a>¶
世為河西著族父哈石覇都兒善騎射饒智畧臨陣摧¶
鋒所向無敵太祖皇帝嘉其鷙勇錫名覇都兒母篾里¶
吉氏以癸巳生郡伯體貌魁偉器識英邁少親行伍長¶
益練器甲堅整馳驟勁鋭應變赴急奮不顧身定宗皇¶
帝選直宿衛謹飭敏給甚稱使令從憲宗皇帝征伐不¶
避艱險不憚勞苦凡所俘獲悉不私有丙辰嵗以功受¶
濬州逹魯花赤時軍旅繹騷徵役繁重中州凋弊土曠¶
民稀而䏻惠愛撫緩如古循吏於是流逋四集田野而¶
<pb:KR4d0446_WYG_066-9b>¶
日闢竟内稱治中統壬戌山東作亂奉詔扞禦南兵斬¶
將二人奪馬二匹㨗聞賞銀百兩回賜所獻二馬在官¶
日久與濬民相安世漸平定無意仕進買田築室藜陽¶
山下治生教子二十二年乃終終之日至元甲申之嵗¶
正月壬戌也夀五十二𦵏黎陽山康里郡君儉勤理家¶
至老不倦子哈剌哈孫讀儒書通文法大徳庚子授承¶
事郎江西等處行中書省左右司都事郡君授禄養壬¶
寅正月甲辰終于官所夀六十九歸柩合𦵏郡伯卒後¶
<pb:KR4d0446_WYG_066-10a>¶
三十五年當延祐戊午子改授奉議大夫同知江州路¶
總管府事始䝉恩封贈二親又十年當泰定丁夘子以¶
中議大夫漢陽府知府致仕再䝉恩加贈加封具書諗¶
于臨川吳澄曰哈刺哈孫生甫四嵗先父郡伯已不仕¶
莫䏻詳其施政恤民之實所聞扵先母郡君者百不¶
一二然承天渥榮賁泉壤至再倘無文追述以示方来¶
非孝子也是以竊有請焉余素知江州貳侯之賢今又¶
得知其先世累功之因信乎水木之有原本也乃不辭¶
<pb:KR4d0446_WYG_066-10b>¶
而叙次其世如石孫男三脱因泣江西行省宣使納嘉¶
徳從事郎潭州路安化縣逹魯花赤兼勸農事其季鄉¶
貢進士教化將父命詣余求文者也女一曾孫男五女¶
二詩繫左詩曰皇元啟運羣力蝟奮虎貔效猛鷹凖兢迅¶
桓桓魏伯西士竒雋先朝舊臣育此胄&KR1015;入厲禁庭恪¶
守忠藎出陪戎路卓冦行陣皇選爾勞宅牧于濬濬民¶
父之千里河潤晝省夫耕夜息鬼燐有牛濕濕旡犬猌¶
猌世皇龍御雷&KR0008;雷震將同軌文首削方鎮爾𤓰爾牙¶
<pb:KR4d0446_WYG_066-11a>¶
可布可信沐浴泰和勇退怯進乃治田廬乃釋綬印閭¶
里相歡嵗月一瞬英嗣間興克邁肯訓秩秩訏謨廓廓¶
游刃游斧盤根徐櫛亂鬌繼乗貮車爰倅列郡身名屢¶
遷家聞益振帝制榮視光被幽襯階職煌煌勲爵崇峻¶
生若沈溟没也燚焮才猷在昔人用弗盡遭遇在今天¶
報㒺靳窮碑勒美百世不磷不磷維何子孝孫順¶
　　　大元少中大夫江州路總管贈太中大夫秘書大¶
　　　　監輕車都尉太原郡侯王安定公墓碑(至順/壬申)¶
<pb:KR4d0446_WYG_066-11b>¶
公諱彦弼蠡之博野人今亞中大夫潮州路總管元恭¶
之父故懐逺大將軍贈定逺大將軍武備鄉上輕車都¶
尉太原郡侯忠惠公諱興秀之子也王氏世力本務善¶
國朝兵至河北忠惠率三十村之民迎其帥師授以幟¶
及蠡&KR0008;受屠三十村之民獨免從大兵狥地長千夫長¶
萬夫授懐逺大将軍招撫使佩金符後領人匠都逹魯花¶
赤年老退閑公襲父職善譯語尚氣任俠嘗欲持匕首¶
為友報仇因自殺衆止之選監尖家倉提領東平路¶
<pb:KR4d0446_WYG_066-12a>¶
鐵治俱有績時於八處闗隘各置提舉宫譏察竊馬互¶
市之人授公奉直大夫潼闗大使處十二年發擿奸伏¶
不一浚闗南禁溝至今人䝉灌溉利忠惠亦就養闗下至¶
元六年卒奉䘮歸𦵏起復中順大夫黄州路宣課都提¶
舉課額最一道知安豐府事流民来歸墾淮甸荒田萬¶
餘頃為執田其後創立屯府公之功居多陞少中大夫¶
南康路總管督詣縣定民産髙下微役視農事急緩在¶
前民不堪命而流止者悉復業焉三嵗再蝗冐暑率民¶
<pb:KR4d0446_WYG_066-12b>¶
吏驅瘞不䏻為灾煅石脩朱文公所造江岸石閘以禦¶
風濤商旅泊舟得安改江州路總管除前官勵政暇日¶
詣郡率及濓溪景星兩書院勉勵士學咨詢民瘼郡庠¶
日就摧壓學計不足以興脩公課之羣儒出學廩之粟¶
各二百斛畀四士分任其寘一瓦一木不以煩有司斧¶
者鋸者鑿者杇者衆工兢作或革或因不逾月自禮殿¶
從祀講堂門廡煥然一新郡城北瀕大江城壊無敢完¶
補公慨然興築其夏水大至郡民皆曰公實生我倘如¶
<pb:KR4d0446_WYG_066-13a>¶
衆議吾屬魚矣蜀人范先生大性數十年寄隠公造其¶
廬命子事之以師禮鋟其所著易輯畧以傳江州任滿¶
還蠡不復仕謂元恭曰吾欲買田建義塾教鄉里子爾¶
䏻遂吾志乎元恭應曰不敢隨遺規地四畝構講堂及¶
兩廡延鄉之名徳為師有田二百四十畝嵗供廪食外¶
設大門中設燕居旁竪一樓以庋書籍每日誦讀不輟¶
鄉里藹然興孝讓禮義之風至大戊申正月八日公年¶
八十九終于里第二月十八日合𦵏太原郡夫人鄭氏¶
<pb:KR4d0446_WYG_066-13b>¶
張氏之兆子男三元徳忠顯校尉安慶路管軍總把元¶
恭由承務郎翰林都事承直郎髙郵縣縣尹廬州路總¶
管府推官奉議大夫江西等處行中書省理問遷亞中¶
大夫潮州路總管女五長適金紫光禄大夫平章政事¶
鄂國公史弼追封鄂國夫人次適中梁路總管陳柔追¶
封頴川郡夫人次適六合縣尹董汝楫次適中慶路䝉¶
古字教授薛良次適吕元魯曾孫男遵丞直郎大都右¶
警廵院副使進丞直郎南康路總管府推官逹未仕道¶
<pb:KR4d0446_WYG_066-14a>¶
中書省䝉古必闍赤暹遇俱未仕女孫長適盧信次適¶
真定路趙州判官李某次適奉訓大夫廣州路増城縣¶
尹董仲玉次適丞直郎江浙行省左右司都事鄧巨川¶
次適史某曾孫男亨用中書省宣使餘㓜公之考暨公¶
䝉恩追贈制曰懐逺大將軍王興秀可贈定逺大將軍¶
武備鄉上輕車都尉追封太原郡侯謚忠惠少中大夫¶
王彦弼可贈太中大夫秘書太監輕車都尉追封太原¶
郡侯謚文安逮至順壬申公之子元恭自潮貽書臨川¶
<pb:KR4d0446_WYG_066-14b>¶
呉澄請文墓石距公卒𦵏之年二十五年矣澄以孝子¶
之榮哀其親也不辭而為序次其行事大槩繫之以詩¶
曰王氏之初執其簞壺先識迎師全活里閭挺生英嗣¶
繼世膴仕早負俠豪晩作循吏老而歸休桑梓優游期¶
化鄉人世于魯鄒靡玷靡疚神所扶佑詵詵胄&KR1015;綽綽¶
遐夀綸恩焜煌加賜官勲胙之侯爵易名彌尊有韙潮¶
特追孝誠篤勒文堅石用顯前躅¶
　　　皇元贈中順大夫禮部侍郎上騎都尉天水郡¶
<pb:KR4d0446_WYG_066-15a>¶
　　　　　伯趙府君墓碑¶
朝散大夫雲南詣道肅政亷訪使趙成慶昨任山¶
南憲副時考府君垠祖贈中順大夫禮部侍郎上¶
騎都尉追封天水郡伯妣夫人胡氏贈天水縣君¶
今將赴雲南過家立石墓前以表上之恩以章親¶
之榮貽書臨川吳澄俾文詣石澄耋耄疲癃非䏻¶
馳騁筆墨者矣然亷訪使此舉臣之敬上也子之¶
孝親也一舉而臣子之道兩得樂於為之言是以¶
<pb:KR4d0446_WYG_066-15b>¶
勉力承命而不辭趙氏東川著姓家于銅山素贏¶
扵貲輕利好惠府君少共子職母嘗病劇拜醫籲¶
神誠意懇切苟可已疾靡事不為母竟獲瘳其後¶
天兵下蜀母已不存奉父如渝渝亦受圍又值嵗¶
饑貶粥已度晨夕越數年父遘時疫願言歸骨鄉¶
里及父䘮偵伺兵退跋履險艱間道扶柩返䘮與¶
母同兆時蜀言及父難孔棘宋東川帥百計支柱府君亦¶
署百夫長尋即退□宋亡蜀附居民始紓府君每念遭¶
<pb:KR4d0446_WYG_066-16a>¶
逢世運之厄能復業者有幾夫婦合志信禮佛像雖重¶
費不吝惻惻懐哀閔羣庶心賙恤救助厚施而不蘄報¶
有負無償者弗責自奉甚約縷絲粒粟戒勿暴殄勤勤¶
扵小物肫肫扵大倫衆口同稱善人翰林侍讀學士李¶
原道所撰先塋碑紀述備悉兹不再書府君卒大徳戊¶
戌九月四日年六十八其夫人卒皇慶壬子三月七日¶
年八十二並𦵏郪縣富國鄉之東山子男四成桂成芝¶
成憲成慶季子也其仕始行省理問所知事至亷訪使¶
<pb:KR4d0446_WYG_066-16b>¶
十四任其階始將仕郎至朝散大夫凡七轉考妣受贈¶
官亦三矣女三壻牟仲保王文徳中女疾不嫁孫男七¶
女七靖惟趙之先徳所培者深故其施于後嗣所發者¶
茂亷訪使徧厯中外臺省公忠清謹粹然無瑖之寳有¶
用之器聞著當今光被既往國之良臣家之良子已且¶
復逺徵老拙之文人子愛親之孝㒺限極也雖然澄之¶
文虚言爾欲顯其親在立身揚名恐辱其先在脩身慎¶
行亷訪使所慎所揚固已寡過多譽其尚彌朂所脩彌¶
<pb:KR4d0446_WYG_066-17a>¶
堅所立行無怠扵終則名有加於初垂二親不朽之聲¶
延百世未艾之祉在已不在人也已之實行可傳其比¶
藉人之虛言而傳者豈不相去萬萬㢤¶
　　　有元朝列大夫撫州路總管府治中致仕李侯¶
　　　　墓碑(元統癸酉/)¶
朝列大夫撫州路總管府治中致仕李侯之子輔自洪¶
郡至撫郡之逺鄙水陸五百里觸冐盛暑造吾門請曰¶
輔之先君生戊申年七月三日延祐乙夘六月二十七¶
<pb:KR4d0446_WYG_066-17b>¶
日終年六十有八天暦庚午七月十一日𦵏礠州滏陽縣¶
南之祖塋先夫人隴西郡太君陳氏生辛酉年十一月¶
二十一日至順壬申四月一日終年七十有二將以某年¶
某月日歸鄉祔𦵏焉痛惟先君棄世已十九年而墓石¶
未建不肖孤弗克立身揚名以顯其親懼久遂湮没敢¶
蘄一言以發潜幽則先君雖死猶生也維侯嘗官于撫¶
予雖不及識聞其為循良吏其子能以儒術起家以時¶
才獲用而予識之舊矣其情懇切誠孝於親者是以不¶
<pb:KR4d0446_WYG_066-18a>¶
辭而為之叙次如左侯諱璋字君用曽祖定祖均世為¶
汴梁杞縣人考實避金亂徙廣平路礠州滏陽縣生三¶
子侯其次至元六年舉兵攻襄樊伯兄留綜家務而侯¶
從軍以能通書計充軍府今史天下既一擢廣西宣慰¶
司都事未幾從湖廣行省官往海外四郡建安撫司行¶
省官宋舊人也狃于故習任意輕殺侯執法抗議全沽¶
數百以功陞化州路判官時權姦柄國仕者率由賄進¶
侯久勞廣海理宜優叙以不阿媚至元十八年左遷潭¶
<pb:KR4d0446_WYG_066-18b>¶
州灃陵縣尉二十一年授將仕郎象州路總管府知事¶
未任選為湖廣省掾從鎮南王征交趾自陸路深入官¶
軍失利䧟没者半獨侯所領百衆力戰三日獲其偏校¶
以還随上官詣闕條陳軍中利害請以戰艦由海洋擣¶
其巢穴因是交趾内附朝貢至今尚書省更至元鈔二¶
十七年除常州路平凖行用庫提領鈔法流通官利民¶
便元貞元年授承事郎尹贛之興國明年有妖賊作致¶
動重臣大兵殄捕侯躬率民義嚮𨗳徧榜諸鄉諭良民¶
<pb:KR4d0446_WYG_066-19a>¶
棄砦寜家以别扵賊而不罹玉石俱焚之禍先是邑中¶
豪民惑於其妖各餽牛酒金帛以表崇信賊酋籍其名¶
姓百餘家及冦平得其籍侯憮然曰此愚民無識而然¶
畀之扵火竟無冐罣重臣亦嘉之奬其勞来安集之功¶
而薦諸朝民懐其徳立祠報事後聞侯䘮莫不感涕大¶
徳四年改授吉安龍泉尹化民為善有兄弟争田財數¶
年不决侯閉門自責累日不視事其民羞愧願改過自¶
息其年脩學校之廢正版籍之詭開墾係官荒田若干¶
<pb:KR4d0446_WYG_066-19b>¶
畝嵗收三千餘斛存貯以備饑嵗民免艱糴縣瀕大溪¶
當行人往来之衝毎春漲浪急渡舟常多覆溺造浮梁¶
百餘丈利渉無虞在任六年既去民猶思之至大元年¶
授承務郎撫州路推官平反寃獄十餘行屬邑審囚咸¶
稱其平恕明决年未七十以疾告致仕得進階朝列進¶
職治中比命下侯已先逝矣侯端謹重厚清苦澹泊仕¶
扵南中所得俸給悉送還家以奉二親撫育族從孤㓜¶
男女十數逮其成人而為嫁娶大徳三年歸省祖塋買¶
<pb:KR4d0446_WYG_066-20a>¶
土故鄉凡一家内外未𦵏之親各以昭穆序𦵏募黨里¶
之謹愿者永逺守䕶囑族屬之慈順者嵗時展視初娶¶
薛氏早卒再娶陳氏以長子輔恩例受封從夫四品爵¶
秩子男四輔繇龍興路儒學二吏工部掾江西省敕授¶
全州路儒學教授掾湖廣省陞掾中書省丐侍親授承¶
務郎江西等處行中書省檢校官次輅三祐四輯女三¶
彭椿王新梁詢壻也孫男五愿簡直某某女四適米適¶
常適周㓜者未行輔自述其父之事云爾輔也通而能¶
<pb:KR4d0446_WYG_066-20b>¶
介介而能通仕不廢學學不廢仕儒且才已有望有聞¶
靡瑕靡璺志在章父之美勤勤如也觀其子知其父則¶
侯之可銘也無愧銘曰¶
㧞之行伍而史而府畀之民土而字而撫父也能吏子¶
也才士克章前美父有孝子¶
　¶
　¶
　吳文正集巻六十六¶
