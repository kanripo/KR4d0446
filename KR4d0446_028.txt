# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:32.948762
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷二十八
<pb:KR4d0446_WYG_028-1a>¶
欽定四庫全書¶
　呉文正集巻二十八¶
　　　　　　　　　　　　　元　呉澄　撰¶
　　序¶
　　贈梁教諭序¶
南安梁君為金谿教諭三年矣延祐丁巳春予過自金¶
谿徴予贈言噫予將何以贈子哉夫今之仕者由儒官¶
而民官由民官而清要雖位極人臣可也然居官之大¶
<pb:KR4d0446_WYG_028-1b>¶
要不過曰亷曰能而已亷而不能則失職能而不亷則¶
失已亷者徳也能者才也有徳有才誰不稱其羙子之¶
能獲覩一二矣他日為民官歴清要即是充之無難也¶
本之以亷其不為具羙之人乎當今貴儒而賤吏貴儒¶
者非徒貴其能盖貴其亷也賤吏者豈謂其不能哉惡¶
其不亷耳子方且治儒術以應上之求從上所好違上¶
所惡人臣之義也舍是予何以贈子哉¶
　　　送李教諭赴石城任序¶
<pb:KR4d0446_WYG_028-2a>¶
昔宜黄李君䕫友以太學名士釋褐為贑州教不及禄¶
而其子仲謀中教官選再任得石城教石城贑州屬邑¶
也予少時客宜黄親見贑州之所以教其子者又見仲¶
謀之所以學於家者徃徃異於常人盖自宋末舉世浸¶
滛於利誘士學大壞童年至皓首一惟罷軟爛熟之程¶
文是誦是習無復知為學之當本於經亦無復知為士¶
之當謹於行贑州之教子則不然仲謀九嵗以前論語¶
諸經皆能成誦年雖㓜徳器如老成人不待父師䋲束¶
<pb:KR4d0446_WYG_028-2b>¶
循循於禮法之内逮其父時已如此父既沒而孝飬其¶
母謹飭其身益勵於學以能有所立今之徃石城也諗¶
於予曰新制取士以經明行修為首好尚近古謂宜一¶
變可以至道而學校承襲舊弊不知所以自新之方凛¶
凛焉以經未明行未修為憂鳴呼令之任教事者靡不¶
哆然若有餘而仲謀獨慊若不足此其賢於人也逺矣¶
哉予之少也嘗有志於古人而荒落乆矣何能有所禆¶
益於今之時俊乎雖然不敢不誦所聞古聖遺經先儒¶
<pb:KR4d0446_WYG_028-3a>¶
俱有成説立異不可徇同亦不可虗心以玩其辭反身¶
以驗其實愽覧而歸諸約傍通而貫于一一旦豁然有¶
悟則所得者非止古人之糟粕也人之一身内有父母兄¶
弟夫婦外有宗族姻親朋友近而鄉黨逺而四方推吾¶
愛親敬長之良知良能以逹乎彼何莫非吾之所當厚¶
善者寜厚毋薄寜過毋不及夫如是經豈有不明行豈¶
有不修者哉而非有甚髙難行之事也人病不為耳今¶
之徃石城也試以斯言與一邑之士詳䆒而實踐之殆¶
<pb:KR4d0446_WYG_028-3b>¶
必有契於疇昔家庭之所聞也其母厭予言之卑延祐¶
丙辰九月之望¶
　　　送黄文中赴西澗書院山長序¶
昔夫子刪詩定書叙禮正樂讃周易五經備矣猶曰託¶
之空言不如載諸行事也於是乎作春秋漢儒専門明¶
經學者徃徃引春秋斷國論其最純者江都董相也其¶
言以為為人君為人臣為人父為人子皆不可以不知春¶
秋然則春秋之為用大矣哉友人黄孚文中家世春秋¶
<pb:KR4d0446_WYG_028-4a>¶
學而文中玩索遺經貫穿三傳二百四十二年之陳迹¶
歴歴如燭照數計發言處事毎㨿經援傳以為證使漢¶
世專門之士復出未知其孰後孰先又推類以讀通鑑¶
綱目之書一千三百餘年之得失治亂縱横商畧有若¶
身與其間此讀經讀傳之餘效也今長瑞州西澗書院¶
㦯謂西澗之難處非他書院所可同予謂不然明春秋¶
者臨大事决大議破竹解牛靡所凝滯况於居小官應¶
細故而有難者乎為是説者盖不知春秋之為用者也¶
<pb:KR4d0446_WYG_028-4b>¶
盖不知文中之為人者也於其行也酌之以酒而書此¶
為贈¶
　　　贈袁州路府掾張復先序¶
淦張復先以儒生選擇為吏將從事大府因吾里李𢎞¶
道蘄予一言之益夫耕問奴織問婢宜也借視聽於盲¶
聾則不可為吏者自當就吏師而問顧乃於迂儒而求¶
益焉不亦左乎雖然必有以也而予何敢黙古之庶人¶
在官者曰府史受禄與下士同待之亦不輕矣當時人¶
<pb:KR4d0446_WYG_028-5a>¶
人有士君子之行其賢其能固已推舉為長民治民之¶
官至若府史之職亦必郷里推舉其獨無士君子之行¶
乎自俗不古吏習於貪習於刻為人所畏不為人所愛¶
於是世始賤吏而不知責今日以儒為吏上之人盖欲¶
革吏之心也本之以慈行之以公不汨沒於利凡事之¶
曲直無髙下其手無變亂其黒白文無害而人不寃詎¶
非古昔盛時之府史乎苟其不然雖滿其意於一時殃¶
於其身以及其子孫可指日而待也吾𢎞道有才畧有¶
<pb:KR4d0446_WYG_028-5b>¶
氣義與之契則復先之為人可知已必不以吾言為迂¶
　　　送傳民善赴衡州路儒學正序¶
學正教授之貳其職甚不輕也傳民善妙年俊才清文¶
粹行選在此職豈竊禄尸位者所可儗倫也哉夫天地¶
之氣鍾聚而聳起者為山山之髙大者嶽也衡嶽南方¶
之巨鎮郡踞其趾嶽之靈異怪物竒寳不足以當則生¶
偉人循嶽而南舂陵昔有周子實紹聖道不傳之統而¶
文定胡先生父子兄弟皆於衡而講道二百年間流風¶
<pb:KR4d0446_WYG_028-6a>¶
未泯今之衡安知無有志之士卓然崛興能躡胡而探¶
周者乎民善至衡試求其人而與之語若衡之士不過¶
應舉覔官以為學殆恐未足以盡嶽之秀也民善其擇¶
焉延祐五年七月朔¶
　　送唐古徳立夫序¶
古之仕者將以行其志後之仕者將以遂其欲所志亦¶
所欲也而有公私義利之不同唐古徳立夫故御史中¶
丞覃國公之子今僉典瑞院事薛超吾昻夫之弟也從¶
<pb:KR4d0446_WYG_028-6b>¶
事江西行省志有所不樂而去余觀昻夫亦小試其才¶
於此去而為逹官於朝立夫之才豈出兄下接踵登朝¶
盖可期也志之得行固有其時而不在於汲汲於其游¶
杭也贈之言而勉之以居易俟命焉若父急於遂其欲¶
則立夫不為是也¶
　　　贈蘭谷曾聖弼序¶
臨川西郷查林曾氏唯齋翁專門治周官六典寳祐乙¶
卯初與貢咸淳庚午再與貢其再貢也予忝同升越五¶
<pb:KR4d0446_WYG_028-7a>¶
年甲戌免舉試禮部登進士科授贑之瑞金尉運代遷¶
革隠處不仕二百里間杳乎不相聞也延祐庚申上距¶
甲戍四十七年矣有榮祖其名聖弼其字者來訪問之¶
翁仲子也善陳卦爻察形色推人生支干及七政躔離¶
决休咎禍福小數曲藝不一而足巧發竒中㡬類東方¶
生之覆射莫不驚駭其若神而罔或測識其所以然也¶
其伯兄季弟亦皆出逰兄以儒得仕弟以隂陽家得仕¶
各能隨世擇術以干名利翁為有子矣聖弼將逰梁宋¶
<pb:KR4d0446_WYG_028-7b>¶
省視其兄予特叙其家系大槩俾人知其為儒官之胄¶
而非止伎術之流也平生所識名士大夫贈之以言者¶
甚衆聖弼自號蘭谷云¶
　　　送醫士蔡可名序¶
予家夫容山之東南山之西北為樂安之境蔡氏居焉¶
予之居與蔡之居雖有兩縣之分而無二十里之逺是¶
以聲跡常相聞蔡之先曰伯珍者名毉也傳其子光叔¶
光升再傳其孫明徳明徳又傳其子可名至于今五世¶
<pb:KR4d0446_WYG_028-8a>¶
矣毉之隂徳其施在人而受報於天家日進於饒裕而¶
子孫多學儒學儒者不復為毉守其世傳者可名而已¶
盖其心獨専其業獨不易以其術濟其郷隣修治丹丸¶
以救卒暴危急之證尤為有功於人夫蔡氏前之所施¶
既受報矣今可名益厚其施則天將益厚其報蔡氏之¶
昌其可量也哉¶
　　　贈長沙王秀才序¶
長沙王秀才世為儒家家有恒産六七嵗讀書即能為¶
<pb:KR4d0446_WYG_028-8b>¶
文被慈母之教九嵗而母沒父有郡妾又有後母年十¶
五棄家而出遊年二十歸娶妻既娶而復出詩文雄偉¶
俊邁震曜人耳目挾其才氣不屈下於人人稍不相知¶
輙奮怒逰之所得隨得隨喪弊衣破㡌走塵垢泥塗中¶
湖廣江淮兩浙無不歴且將北行中州抵京師有竒之¶
者焉有怪之者焉或謂毁節以快其欲耳㦯謂將釣譽¶
以躋其身也而其中之然不然皆未易測予獨慨長沙¶
多才士近年有才氣而遊者予見其二一顯一晦然公¶
<pb:KR4d0446_WYG_028-9a>¶
不能以表於世私不能以衛其生可耻也而不足算屈¶
大夫不得於君雖遭放逐猶依依懷戀而不忍離甚至¶
抆涙哀吟而不能已所以為千古詞人之宗豈徒文之¶
竒哉歴九州而何必懷此都賈傳尚得為知原者乎臣之於¶
君子之於親一也而人子尤無逺去之理古聖人之怨¶
慕卓矣後之王祥薛包槩可師也不順乎親不可為子¶
縱使文章盖世亦何足以取人之重而有識者不為也¶
予毎與來朋談孔孟之道秀才頗若厭聞徴予贈言竊¶
<pb:KR4d0446_WYG_028-9b>¶
慮言之不相合而慎於作酒酣論詩酷愛后山簡齋予¶
躍然曰子於二陳能喜其詩必喜其人二陳之為人何¶
如也秀才曰吾之遊匪為利匪為名也覧天下山川識¶
天下人物以恢廓吾之&KR0034;即歸理畎畆守墳墓終身與¶
父母兄弟妻子處復何求予又矍然曰始予謂子有才¶
氣而已令有識如此人固不能知子也真竒士真竒士¶
詎可以狂士而視子也哉¶
　　　贈張希徳序¶
<pb:KR4d0446_WYG_028-10a>¶
樂安縣之南曰雲盖鄉昔有雲岫長者居其地家富而心慈其於人不¶
間戚䟽新故良賤賢否待之一以慈為主慈於弱或速¶
强悍之侮而亦不校不怒終不改易其心之所安其子¶
希徳之慈如其父温温然惴惴然略不踰越規矩之外¶
重小兒醫以其餘力學焉苟有名術必訪問師事苟有竒¶
方必求索抄録里中嬰孩之疾輙饋善藥而愈修治丸¶
藥之號為丹者以防危急慈矣哉其用心也扁鵲因秦¶
人愛小皃遂作小皃毉彼盖為利爾此則出於中心之¶
<pb:KR4d0446_WYG_028-10b>¶
慈而非有為也慈者仁之發而慈之所施始於㓜周官¶
飬萬民之政有六亦自慈㓜始堯之嘉孺子文王之先¶
㓜孤其心一也且人之有疾必以所疾告之毉嬰孩不¶
能自言而聼醫者之以意揣摩設有不審危殆立至故¶
醫之於小皃尤宜䆒心能於此而動其惻怛致其哀矜¶
于以見其慈也雖然慈之施始乎㓜而慈之推則溥及¶
乎衆者也大學言使衆之道不過推其㓜㓜之慈而已¶
凢民皆吾㓜也是以保民當如保赤子竊怪夫字牧之¶
<pb:KR4d0446_WYG_028-11a>¶
官徃徃視民之休戚漠然若無與於己者獨何心哉得¶
召杜數千人為慈父慈母列布郡縣民瘼庶其有瘳乎¶
予喜談希徳用心之慈亦將以為世之字牧者勸也希¶
徳姓張氏¶
　　　贈涂雲章序¶
豐城涂漢雲章判官熊先生之髙弟弟子其才與進¶
士周賛府尚之翰林掲應奉傒斯伯仲間也掲陞朝班¶
周亦成進士而熊先生之門人人皆擢髙科獨雲章挾¶
<pb:KR4d0446_WYG_028-11b>¶
其藝試有司再戰再北於是不能不觖觖于懷將繇江¶
浙道揚徐中原造京師廣其見聞以紓憤欎將行而與¶
予遇予釋之曰揆子之才成就非在周掲之下者其遲¶
其速則有天焉非人所能必也子其居易以俟不患無¶
位患所以立經明矣益明其所已明行脩矣益脩其所¶
已脩豈惟可見知於人其不見知於天乎見知於天則¶
子所宜有者如期而至而天豈靳之哉雲章聞予言欣¶
欣然耳受陶陶然心醉若不復知世間有富貴利逹事¶
<pb:KR4d0446_WYG_028-12a>¶
余熟視曰子真竒丈夫余一言子輙悟子真竒丈夫余¶
未見如斯而乆在人下者也¶
　　　送河北孔君嘉父官滿序¶
今天下之俗如黄河之水潰决横流渾渾而濁莫能使¶
之清者風憲一官號為天下之所取正非有嵗寒松筠¶
之操亦不能保其不變移而他復何責焉風憲之家至¶
後嗣而墮其世美者有矣風憲之身至他官而改其初¶
節者有矣夫其若是者何哉無識無耻無守也無識則¶
<pb:KR4d0446_WYG_028-12b>¶
不知亷介之可尚無恥則不知貪黷之可羞無守則為¶
子孫之計為妻妾之奉為飲食衣服之不若人而厭貧¶
羡富以至苟利㤀義也於斯時也有能蟬蛻於埃壒泥¶
滓之中而嚼然不緇其皓皓之白者予於河北孔君嘉¶
父見之嘉父為諸侯佐屬位在僚底剛而不可撓明而不可¶
欺公而不容私㓗而不受汙民有是非曲直未分者莫¶
不顒顒於君焉注目盖當無所控告之時苟有可以倚¶
頼之人則如乘亡待盡之病恃之以為命脉甚哉斯民¶
<pb:KR4d0446_WYG_028-13a>¶
之可哀也君雖不激不衒以咈衆而取名民之隂受其¶
賜於不顯之地者殆不知其㡬家素風憲而世美不墮¶
也身嘗風憲而初節不改也非有識有耻有守而能乎¶
官滿將代士民咸惜其去予謂君之所至人必受惠日¶
月所照皆天氓也而亦何能獨専其惠於吾父母之邦¶
哉君之代予不能偵其期君之行予不能餞於路則不¶
可不一言而别此去官益崇名益盛操益堅惠益廣予之望¶
也因山長黄孟安來書此以寄¶
<pb:KR4d0446_WYG_028-13b>¶
　　　送姜曼鄉赴泉州路録事序¶
泉七閩之都㑹也畨貨逺物異寳竒玩之所淵藪殊方¶
别域富商巨賈之所窟宅號為天下最其民徃徃機巧¶
趨利能喻於義者鮮矣而近年為尤甚盖非自初而¶
然也予嘗原其初矣唐之時閩地肥衍豐裕民豢於¶
其所安溺於其所樂莫或以仕宦遊觀上國為意常丞¶
相來為一道觀察使勸其民以學有能讀書作文者隆¶
禮接之民因是知勸歐陽詹遂舉進士與韓文公齊名¶
<pb:KR4d0446_WYG_028-14a>¶
詹泉之人也閩人之貴進士自泉之人始由是文物浸¶
盛波流及宋之季閩之儒風甲於東南其效顯於數百¶
年之後常丞相之教寔開其先也民俗之美惡亦何常¶
之有哉在乎治之教之者何如耳吾里姜曼卿亷㓗公¶
介為漳汀二路録事近十年一切㨿理法以行事而無¶
所屈撓雖屢挫而持之益堅今又徙治泉州路予知其¶
所守終始不渝者録事之位雖卑而父母一城之民其¶
任固不輕也泉之人有土著有僑寓大槩没溺於利而¶
<pb:KR4d0446_WYG_028-14b>¶
罔或以義理淑其心儻能以常丞相之化一道者化一¶
郡之民使之人人知學雖未能離乎殖貨者亦不知没溺¶
之深則非但民風丕變而易治當今進士科取士不限¶
以疆界不拘以種類皆可以得大用將見泉之民以進¶
士發身如歐陽詹者數十百而羽儀乎天朝其視終身¶
没溺於貨利者相去豈不萬萬哉曼卿不能以専行豈¶
無賢太守如常丞相之𢎞度髙識者其以予説告之¶
　　　送李道士雲逰序¶
<pb:KR4d0446_WYG_028-15a>¶
混成師以明眼之方逰東西南北人曰天下之盲遇師¶
而明者多矣何其幸歟余曰然然人能知師治肉眼之¶
盲而已世有䨇眸烱然而觸處障礙者其盲不在於肉¶
眼也南華仙云盲者無以與於文章之觀豈惟形骸知¶
亦有之師嘗見方外至人得聞至論此去以此自度又¶
以度人使人人具正法眼放大光明照破群妄不昬不¶
迷則師之方何止去外障内障於五輪人廓間哉師其¶
行乎吾將索師於混成之郷¶
<pb:KR4d0446_WYG_028-15b>¶
　　　贈劉相師序¶
視其所以觀其所由察其所安夫子相人法也聼其言¶
也觀其眸子與夫見靣盎背施於四體孟子相人法也¶
若左氏者其説愈詳以執玉髙卑其容俯仰觀人之死¶
生以禮義動作威儀之能否觀人之禍福以至語而偷¶
舉趾而髙行而委蛇其應也如響而尤莫顯於叔服之¶
相難榖竊意後世如唐舉許負之法其術皆原於叔服¶
而聖賢之法罕究焉盖聖賢之詳觀於言行威儀之¶
<pb:KR4d0446_WYG_028-16a>¶
間而後世之術法觀於容貌眉目之際使徒觀於容貌¶
眉目而足以盡得斯人之平生則虎類孔項類舜吾何¶
以觀之哉劉相士善相所相多竒中予愛其盛年美才¶
出語楚楚而慮或局於唐舉許負之説之術也故舉聖¶
賢所以相人者先焉¶
　　　送方實翁序¶
鄱陽方實翁儒家者流孝於親而學醫持脉定未來¶
之災祥投藥甦已徃之沉涸知來知也救徃仁也推其¶
<pb:KR4d0446_WYG_028-16b>¶
知以醫國其謀也必逺推其仁以醫民其效也必速向¶
年一走京師得郷郡教授而歸今當路再薦舉以進其¶
必得美官以試醫國醫民之事然嘗觀世之儒平居論¶
國體談民病非不亹亹可聼一旦見於用略不符其言¶
何哉彼所言虚言也而翁所能實也噫曾謂儒之虚不¶
如醫之實乎翁行矣余期翁之遇急觀翁之所為將表¶
翁之實以愧夫儒之虚¶
　　送胡夫中序¶
<pb:KR4d0446_WYG_028-17a>¶
徃年為廬陵胡大中作字説勉之以大中之道㦯謂余¶
説大髙而責人以所難夫大中之道雖若甚難者然人¶
所同有也苟人所同有則人皆可得而至不以此自勉自¶
棄也不以此勉人不忠也大中將之東廣為學官教然¶
後知困其必日有進矣欲䆒大中之道莫如易子之嚴¶
君以易决科易固子之家學也雖然易之為易豈止决¶
科而已哉郡子曰先天圖者環中也吾言終日不離乎¶
是子試於乾之誠明坤之敬義而實用其力則於大中¶
<pb:KR4d0446_WYG_028-17b>¶
之道其庶㡬乎¶
　　　贈黄生序¶
富城黄志以前知禍福談人命玉霄滕君書至誠二字¶
贈之至誠之道可以前知此上智通神之事非常人所¶
易能也㦯謂滕善謔而輕㡬若侮聖言噫未必然也夫¶
至誠雖未易能亦在夫人致之何如耳至者造其極之¶
名致者求以造其極之方至也者天也致之也者人也¶
致斯至矣故曰其次致曲曲能有誠今之談命者徃徃¶
<pb:KR4d0446_WYG_028-18a>¶
如説士之揣摩捭合以倖其一中凡此皆不任真術而¶
妄語以欺人不誠孰甚焉黄生朴而厚其語也不妄語¶
不妄誠之始事也致之致之又致之誠其有不至者乎¶
豈特不揣摩捭合以欺人而已哉¶
　　送孔能静序¶
人言盛徳必百世祀此槩論也若聖人之澤何止百世¶
而已哉雖千萬世猶一日也吾夫子不得用於當時而¶
其澤之施於後由漢至今而益隆世世襲封爵主墳廟¶
<pb:KR4d0446_WYG_028-18b>¶
世世宰卿邑司民社猶未也特設官教其子孫而子孫¶
㦯農或士悉復其家噫可為隆也已其遷於江之南者¶
有三衢派有清江派䝉恩與闕里等今興文署丞亦以¶
清江之派宦于朝二子俱教授而季又將為奉常之屬¶
伯子能静當赴常徳余安得不深有感於聖澤之逺乎¶
雖然夫子為萬世儒教之宗而儒之所以為儒貴其能¶
不畔夫子之教也世所謂儒㦯渉獵章句或綴緝文辭¶
則已哆口而言肆筆而書以矜於時以號於人曰儒爾¶
<pb:KR4d0446_WYG_028-19a>¶
儒爾夫子之教固若是乎哉能静徃教其必有以異於¶
庶姓也魯論具載夫子誨人之語未易一二數其至切¶
近者入必孝出必弟言行必忠信篤敬行已必有耻見¶
得必思義所不欲必勿施於人毋色厲而内荏毋群居¶
不及義而好小惠能静律已範人一出於是有以丕變¶
世儒學習之陋人必曰是真孔氏子孫矣夫如是不惟¶
不忝於先聖將見子之名英英而騰子之仕烝烝而升¶
偏方初試其何足以&KR0919;羈也夫¶
<pb:KR4d0446_WYG_028-19b>¶
　　　送樂晟逺逰序¶
吾郷侍郎樂公寰宇記一書行天下然不深考亦末有¶
知其書之精者侍郎生於唐之後顯於宋之初在撫州¶
登科記中褒然為首諸子諸孫科名相繼施及宋末貢¶
舉者猶不絶一姓文儒之盛其吾郷之表表者與晟字¶
㓜誠亦其苖裔也好吟詠多伎能徃年事今翰林學士¶
程公於閩中公甚器重之將繇江東淮東山東河北以¶
㳺于四方男子之志也經所歴山川風土了了在目前¶
<pb:KR4d0446_WYG_028-20a>¶
有以徴先世之書真可無忝於其祖矣匪特予嘉之也¶
出門同人嘉之嘉之又嘉之者奚翅十百千萬其人哉¶
　　送曽叔誠序¶
士之貴乎多見多聞也尚矣經史傳記諸書靡所不讀¶
所以通古也居則有過從出則有交㳺於郡縣山川靡¶
不偏覧於政教風俗靡不周知所以通今也樂安曾¶
叔誠世為儒家不業他技專以親炙名勝傳録文字¶
為務奔走洪瑞臨吉撫建數郡間以東之所見所聞¶
<pb:KR4d0446_WYG_028-20b>¶
言之於西以西之所見所聞言之於東使人不出户而¶
坐致千里之事誠足為見見聞聞之一助故人皆望其¶
至而喜焉予於其行而贈以言亦嘉之也¶
　　贈謝有源序¶
崇仁三謝其一曰野航先生嘉定癸酉郷貢明年登第¶
内官歴監察御史太常卿外官歴江西提刑福建轉¶
運操行清介江西憲兼贑守任滿人有詩云琴鶴亦¶
無空載月旌旗不動只疑香福建漕時有故人為屬¶
<pb:KR4d0446_WYG_028-21a>¶
縣令知其不受饋遺乃獻桕燭百炬以其情舊物薄不¶
郤亦不視踰月啟掩將取燭照夜怪其燭之重用力辨¶
辨燭心皆黄金即以運司官印緘封元掩命縣尉差弓¶
兵送至彼縣取具交管元物状回竟不顯其事清介而¶
𢎞厚如此其二曰萬安令君嘉定壬午鄉貢寳慶丁亥¶
以開禧丁卯初貢之名免舉登第官至萬安宰文雅醖¶
藉治邑多惠政其三曰徽州使君嘉定丙子鄉貢己¶
卯再貢明年登第至徽州守清介亦如伯兄從子從¶
<pb:KR4d0446_WYG_028-21b>¶
一甫晚號玉谿翁工於詩翁之子壽文孫有原挾&KR0034;游¶
士大夫之門所至俱禮貌有源之於野航從曾孫也¶
　¶
　¶
　¶
　¶
　¶
　呉文正集巻二十八¶
