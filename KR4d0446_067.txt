# -*- mode: mandoku-view; -*-
#+TITLE: 吳文正集
#+DATE: 2015-08-25 00:09:33.758844
#+PROPERTY: ID KR4d0446
#+PROPERTY: BASEEDITION WYG    
#+PROPERTY: JUAN 卷六十七
<pb:KR4d0446_WYG_067-1a>¶
欽定四庫全書¶
　吳文正集巻六十七¶
　　　　　　　　　　　　　元　呉澄　撰¶
　　墓表¶
　　　有元翰林學士承㫖資徳大夫知制誥兼修國¶
　　　　史加贈宣猷佐理功臣銀青榮禄大夫少保¶
　　　　趙國董忠穆公墓表¶
公諱文用字彦材真定藁城人贈光禄大夫司徒趙國¶
<pb:KR4d0446_WYG_067-1b>¶
宣懿公諱昕之孫龍虎衛上將軍左副凢帥贈推忠翊¶
運效節功臣大傳開府儀同三司上柱國趙國忠烈公¶
諱俊之子也忠烈起自畎畝為國竭忠而死有八子其¶
元子文炳以左丞從伯顔丞相平江南功第一贈金紫¶
光禄大夫平章政事加贈宣忠佐運開濟功臣太尉開¶
府儀同三司上柱國封趙國公諡忠獻其季子文忠某¶
官帷幄近臣贈光禄大夫司徒加贈體仁保國佐運功¶
臣太師開府儀同三司上柱國封趙國公諡正獻公忠¶
<pb:KR4d0446_WYG_067-2a>¶
獻之弟正獻之兄於次居八子中之三生十嵗而孤伯¶
兄忠獻敎諸弟如父之敎子得侍其先生軸為師故公¶
器業夙成武將家偉然為文儒少事世祖皇帝于潛邸¶
中統元年張公文謙宣撫大名辟公為左司郎中二年¶
以兵部郎中參議都元帥府事至元元年除西夏中興¶
行省郎中五年立御史臺除山東道提刑按察副使八¶
年置大司農司為山東勸農使十二年擢兵部侍郎十¶
三年佩金虎符出為衛輝路總管去衛時年踰六十浸¶
<pb:KR4d0446_WYG_067-2b>¶
不喜仕築遐觀亭日與鄉人飲酒賦詩若將終身十九¶
年起為兵部尚書尋改禮部尚書又遷翰林侍讀學士¶
知秘書監二十二年拜江浙行省參知政事二十五年¶
為御史中丞權相忌之奏公為大司農又徙公翰林學¶
士承㫖三十一年成宗即位加資善大夫知制誥兼修¶
國史大徳元年進資徳大夫致仕六月戊申以疾薨于¶
里第年七十四八月甲午葬藁城西北高里先塋之左¶
五年翰林閻學士復以大都路儒學虞敎授集所述行¶
<pb:KR4d0446_WYG_067-3a>¶
狀撰公神道碑其後䝉恩特贈銀青榮禄大夫少保封¶
夀國公諡忠穆又加贈宣猷佐理功臣改封趙國公至¶
順三年公之子南康路總管士恒貽書臨川呉澄曰先¶
公平生言行碑銘可稽然薦膺六龍封諡名爵既異復¶
有待於不一之書也澄舊嘗忝竊微禄客京華稔聞公¶
名時公已即世不及親見公之行事矣謹按前碑叙公¶
之大槩以表于墓初憲宗南伐先加兵於蜀世祖以太¶
弟帥東侯之師趍鄂渚將次江上公伯兄獻謀謂兵法¶
<pb:KR4d0446_WYG_067-3b>¶
先人有奪人之心願假戈船先諸軍渡江公暨季弟統¶
勁卒數百以從徑簿南岸三戰三㨗公還報世祖駐馬¶
臨江酌公巵酒使申令諸將旦日畢渡㑹憲宗崩咸請¶
乘勝進取公獨建議班師歸定國事以為他日南土可¶
傳檄而定世祖然其議其後宋既平每對朝臣嘉奬公¶
之先識公佐西夏行省時新承渾都海之亂往者憚於¶
行至者憚於留公言人臣不當避難悉心撫治開諸渠¶
溉平凉甘肅𤓰沙數州之田予民種及農具諸部落渡¶
<pb:KR4d0446_WYG_067-4a>¶
河來歸者日衆人地割畀諸王常賦外其下徵索無度¶
公與王傅言賢王國之懿親仁聲洽於四逺下人縱恣¶
如此將無累王盛徳乎僂指數其不法數十事傅驚起¶
白王王召公謝曰微公不聞斯言幸持此心勿怠三年¶
之間所畫皆便民夏境遂安齊魯故饒榖粟公勸農山¶
東躬自督視闢其汙萊至于海瀕績最諸道公之為兵¶
部侍郎也前侍郎平章阿哈瑪私人敎鷹監入愬令侍¶
郎不給鷹食世祖怒召至望見公乃曰董文用豈治鷹¶
<pb:KR4d0446_WYG_067-4b>¶
食者耶愬竟不行公之為衛輝總管也江南初臣屬輦¶
致金帛送京師者道衛晝夜不絶日役數千夫䕶送公¶
曰東作方興無奪農時遣胥校足矣議引沁水入御河¶
以通運漕公曰沁水地勢高於衛倘積雨彌旬沁水灌¶
衛又使入河河不受還入衛則衛惟其厄且無大名長¶
蘆矣部使者與水衡度水如公所言遂止衛人徳公焉¶
公之為兵部尚書也預議大改江淮行省惡臺憲䋲已¶
欲使行臺受制行省公曰不可風憲之司猶虎今虛名¶
<pb:KR4d0446_WYG_067-5a>¶
僅存如虎雖睡人猶有所憚若更受制於人貪虐之官¶
吏蔑顧忌矣議遂寢賈人盧世榮主權倖驟陞中書右¶
丞謂生財有術民不加賦而嵗倍入詔廷臣集議衆莫¶
敢言公時為翰林集賢學士詰之曰是錢若不取於民¶
倍入之利將安出譬之牧羊毎嵗僅可冄薙其毛若時¶
復一薙羊主得毛雖多而羊死寒熱矣取民者亦然日¶
削月朘邦本先蹙寧復有財可取太祖聖武皇帝提尺¶
箠起朔方以有此民而忍於戕之乎丞相安童曰董尚¶
<pb:KR4d0446_WYG_067-5b>¶
書議是未幾世榮誅公辭江淮參政之命曰錢榖事繁¶
臣不任治劇上曰江浙重地煩卿鎮之乃奉詔時行省¶
之長矜傲同列畏懾公與論事無所屈一日選嚴酷吏¶
百輩將括民田民大駭公力止之浮屠人得㫖於亡宋¶
故宫造塔有司役民入山伐木大雨雪多凍死公命緩¶
其事省長揚言參政格詔㫖公曰隆冬興役民不能堪¶
將失浙人心非詔㫖也長有愧色事亦紓日本之役倚¶
辨兩入奏有詔罷兵僧格擅威權横斂雖臺臣莫敢誰¶
<pb:KR4d0446_WYG_067-6a>¶
何公為中丞怒公不附已据摭臺務百端公與廷辨不¶
少挫嘗慨然曰郡縣病極救之無它䇿惟當選按察使¶
舉雷公膺胡公祗遹等十餘人天下頼之復以僧格奸¶
狀告上不報而僧格奏公惷戅不聽令沮撓尚書省政¶
將䧟于辟世祖徐曰董文用朕所知由是不能害則禠¶
其臺權而擯公于農官欲奪民田為屯田公固執不許¶
則又禠其農職而寘公于翰苑僧格敗公譽望益重世¶
祖命公授諸皇孫詔曰老人畏寒湏暄和時至帳中敕¶
<pb:KR4d0446_WYG_067-6b>¶
内侍親具膳每預宴與䝉古鉅族齒或時賜飲御榻特¶
命母拜其眷遇之隆漢人無出其右嘗命公見其諸子¶
公奏荷國厚恩報効無所不敢以子弟累陛下成宗初¶
公覲于上都召入便殿賜錦衣玊帶雙玊佩環從幸三¶
部落又賜緡錢萬五千劵日乆奉顧問公陳國朝故事¶
累累言先皇虛心納賢經國之務嘗至夜分國朝譜繫¶
勲舊世家公記纂詳盡史修實録咸就公考正上章請¶
老詔賜緡錢萬劵官一子鄉郡以便養既得請咨院呈¶
<pb:KR4d0446_WYG_067-7a>¶
省言故父歿於國事自願不令子孫承廕乞將自已職¶
事易故父封諡時臺臣有送公出境者比還同僚訝其¶
來之遲則具言公居亷貧賣居室以償所稱貸而去其¶
父忠勇死國未䝉旌異今請以廕其子者易封其父豈¶
非忠孝兩全之人與聞者莫不嗟愕於是合臺備舉其¶
事于省并以聞奏旋䝉聖恩特贈其父功臣名號官勲¶
封諡夫人王氏寧晉元帥某之女先公卒冄娶周氏江¶
淮漕運使某之女後公四日卒子男八長士貞次士亨¶
<pb:KR4d0446_WYG_067-7b>¶
後仲兄右衛君官至昭勇大將軍佩金符侍衛親軍都¶
指揮副使早卒三士楷四士英五士昌六士恒初以特¶
㫖授承務郎真定路總管府判官繼厯肅政亷訪司官¶
僉事凡冄副使亦冄令授中大夫南康路總管七士亷¶
國子助敎翰林編修季士方女四壻趙珌周叔齊東縣¶
尹王良傑孫男十七守約知亳州事守(缺/)右都衛副指¶
揮使女十曾孫男七𤣥孫男(缺/)神道碑曰公天資仁孝¶
嵗時事祖禰如事生事兄忠獻公如事父訓飭子弟嚴¶
<pb:KR4d0446_WYG_067-8a>¶
而有禮與人交侃侃和易好賢樂善不啻饑渴蒞官以¶
寛大為務不事細故國有大議能言人之所不敢遇不¶
可辭氣憤厲雖賁育之勇不能過閒居聞朝有失政輒¶
終夕不寐倚壁嘆曰祖宗險阻艱難以取天下而使賊¶
臣壞之嘗言人臣當以節義報上不可偷安以負國家¶
憂患之誠老而彌篤前後所遭宿奸巨慝謀中公者數¶
矣頼聖主知公之深眷公之重故其謀不得逞古所謂¶
忠信自結主知者非耶仕宦餘五十年及薨其家惟有¶
<pb:KR4d0446_WYG_067-8b>¶
祭器書册紙墨葢得公之實云¶
　　　故存畊居士許公墓表¶
承事郎同知太和州事曽翰狀其同郡許君希顔之行¶
曰君少而頴異長則重義輕財慷慨有氣節孝友稱於¶
族恩信著於鄉恤孤周急救貧賑饑排難解紛不自以¶
為徳喜讀史觀古義士輒感慨奮發企慕若憸狡誤人¶
家國忠烈不克令終必齧齒撫案嘖嘖嗟惋戒其子云¶
汝曺何修何飾而飽食煖衣苟能謙恭畏慎力學務本¶
<pb:KR4d0446_WYG_067-9a>¶
師法賢哲庶保長此每見名門鉅姓被不肖子蕩覆其¶
家深可寒心汝曺戒哉人以存畊居士號之葢目之實¶
也其子欲章父之美囑所親黎世英持狀來求予文將¶
勒諸石黎又介從士郎茶陵州判許晉孫先導予閲其¶
狀有可書者遂諾不辭按狀君吉之萬安人仕淵名希¶
顔字也系出長沙析派數代後樂萬安之下造而家焉¶
自曽大父生業以饒大父暨父拓闢彌廣兄弟三人君¶
其季也居阨龍泉南康贑縣之衝至元末隣境猶弗靖¶
<pb:KR4d0446_WYG_067-9b>¶
君輯䕶鎮遏冦不能犯里居以寧嘗寓廣陵旅邸館主¶
嚢括諸客之資一夕逃去衆束手罔措君遄聞于官逃¶
者宻令人償君一倍冀以弭訟君不可執其人悉得同¶
舍所失乃已衆感其義在家兄弟衆聚怡如也僕役給¶
使肅如也賓朋交際歡如也別墅山水明秀花賁羅簇¶
圖書左右子孫滿前賓客過從觴咏笑歌有晉人流風¶
卒延祐已未冬季六日年五十一娶蕭贑之望族宗戚¶
咸謂賢淑成君之善内助與有力後六年而卒泰定甲¶
<pb:KR4d0446_WYG_067-10a>¶
子夏季既望也子夢炎夢齡治前後喪合葬黄竹山之¶
原孫男四琮璋珪瑜孫女二二子劬書謹身切切於追¶
逺孝也¶
臨川呉澄曰許晉孫延祐乙夘進士也曾翰泰定甲子¶
進士也二進士傑特予所嘉於希顔皆非素識也而為¶
之狀為之言則希顔之為人可知也是以表其墓¶
　　　元贈承務郎山東東西道宣慰司經厯蔡君墓¶
　　　　表¶
<pb:KR4d0446_WYG_067-10b>¶
撫州路總管府推官蔡侯裔之父諱青天厯二年奉勅¶
追贈承務郎山東東西道宣慰司經厯母劉氏追封恭¶
人越四年予至撫城推官諗予曰裔起身田野際遇明¶
時甄録微勞齒郡牧伯共治天子之民惴惴懼弗勝任¶
皇澤如春普徧羣品榮被二親將何以報稱願畀一言¶
文諸墓石以章天寵之優昭示子孫于永世庶㡬人臣¶
敬上之義人子愛親之誠兩不忒乎澄謹按蔡氏先世¶
歸徳府睢州人&KR0008;厯君之考諱旺其妣王氏遷東平之¶
<pb:KR4d0446_WYG_067-11a>¶
汶上復遷濟寧之鉅野經厯六男三女男一澤二瑾三¶
琰推官居四五順六潤女一適姚二適姜三適高經厯¶
丁亥嵗五月十八日生七十三而歿大徳己亥七月十¶
一日也劉恭人甲午嵗正月十三日生七十六而歿至¶
大己酉十二月四日也並葬鉅野縣之東垞村推官以¶
其父受贈之前一年仕于撫今五年矣其在郡也長貳¶
同列屢更皆喜與之為僚下屬邑審訊獄訟者致哀矜¶
詳慎之意終始如一凡所斷决兩造靡不心悦誠服過¶
<pb:KR4d0446_WYG_067-11b>¶
滿未代上下咸欲其留唯恐其去一身之循良一家之¶
積累也父母身後之受國恩宜哉推官娶邱亦封恭人¶
子升暨晉經厯之孫也習進士業俊邁出衆蔡氏之慶¶
其方源源而來也歟¶
　　　故武義將軍臨江萬户府上千户所達魯花赤¶
　　　也先不花墓表¶
故武義將軍也先不花族出乃蠻解氏𨽻山東河北䝉¶
古軍初以阿木丞相帳然管軍百户從攻襄樊伯顔丞¶
<pb:KR4d0446_WYG_067-12a>¶
相渡江之後從行省參政破潭州有功至元十三年授¶
忠顯校尉管軍總把掌潭州新附軍隨湖南行省破靜¶
江又有功靜江既得隨史萬户徇廣西未附州郡直抵¶
各郡城下栁賓慶逺邕州皆降諸郡既附惟逺鄉僻地¶
阻險自保乃隨潭省參政收捕衡永等處自領軍兼領¶
諸蠻軍平殄常寧縣清水洞及火田村火兀村麄石村¶
李公洞俱底帖息十四年宣授武略將軍管軍千户佩¶
金符掌新附軍如故十九年鎮守吉郡吉之永新彭原¶
<pb:KR4d0446_WYG_067-12b>¶
山太和下平寨及永新煙市及朦鄉瓦岡及廬陵站溪¶
及永新黎頭山相繼不靜三四年間一一勦戮其為冦¶
者縱釋其為民者二十五年宣授武義將軍上千户所¶
達魯花赤屬臨江萬户府二十七年摘撥鎮守南安病¶
作不行養病于袁大徳五年八月十六日卒年六十六¶
男買奴閑習騎射讀書知義理又通䝉古言語自少給¶
使于内至大三年宣授奉訓大夫太府院判官延祐二¶
年臺除奉直大夫西臺御史五年改除奉議大夫南臺¶
<pb:KR4d0446_WYG_067-13a>¶
御史侍親不出越十年除僉江西湖東道肅政亷訪使¶
事至順三年四月偕中使下諸郡審理罪囚八月三日¶
以疾終于建昌年六十二長孫伯顔泰定元年受宣命¶
襲祖職次孫(缺/)　　未仕澄舊識御史於金陵近過臨¶
川時謂其父歿三十二年而墓未立石方徵余文以表¶
于墓去不半月而武義之次孫以御史之新喪至矣哀¶
哉武義君彊毅勇敢臨陣每多殺戮累功不一而未及¶
取高爵寧無將軍不侯之憾乎其子褒然武將家之文¶
<pb:KR4d0446_WYG_067-13b>¶
儒風憲有聲望亦復不夀憐才者為之於邑焉¶
　　　廬陵易中甫墓表¶
貢舉未行時士之欲隨世就功名者倀倀靡戾不得不¶
折而歸於在官之府史廬陵多材士若易中甫卓犖殊¶
尤者也少登劉大慱先生之門薫漬膏馥呻畢弄翰往¶
往度越輩流既而以才選從事古豫章郡遷調臨川又¶
遷調宜春考滿例陞縣府史之長得章貢雩都至縣未¶
及上以疾卒中甫名立中廬陵太和人生宋咸淳辛未¶
<pb:KR4d0446_WYG_067-14a>¶
十一月卒以至治癸亥七月十一日其年十月二十七¶
日葬太和千秋鄉之梓橦嶺其子原徵志銘泰定乙丑¶
冬余自京師還而中甫掩壙已久乃為叙其嵗月以表¶
于墓中甫精敏練達所厯俱有政聲在洪貸官米賑饑¶
辨誣盗馬者在撫出死獄司倉平槩量在袁戢流民之¶
擾抑豪奪塟地之横似此不一十嵗而孤養母盡歡母¶
夀終八十閒居左右圖史玩閲無倦下逮術數末技亦¶
皆究心娶徐子男二女一孫男三嗚呼中甫有時才曽¶
<pb:KR4d0446_WYG_067-14b>¶
不獲齒於下士展布一二是以憐才哀命之君子不能¶
不嘆息於斯焉¶
　　　樂安陳文秀故妻頼氏阡表¶
頼氏秀慧居歐鄉世父擢科尉宜黄生宋景定壬戌春¶
二十來歸東川陳夫名文秀庭芝字四男一女余其壻¶
大徳丙午正月終葬長畬原丁未冬堂封二十有三年¶
夫索吾文表荒阡子肖婦宜孫蟄蟄孫男十三孫女十¶
　呉文正集巻六十七¶
